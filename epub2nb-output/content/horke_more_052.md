---
title: ANIELA Marie
contentType: prose
---

<section>

> nyní  
> /touha/

Jsem okouzlena tím, že se můj život dal opět do pohybu, s Mariiným příchodem jsem se znovu nadechla.

</section>

<section>

V lehounkém ustrnutí vzduchu, podrážděném švihnutím Mag­dalénina ukazováčku, se pomalu začíná pohybovat dívka, opatrně zvedá jednu nohu, pak druhou, hebká kůže na koleni se napíná, ona vystupuje na chodník a lidé kolem ní se s šepotem rozestupují, jako moře se rozestupují.

</section>

<section>

Všechno, co uzavřel modrý ukazovák, se otvírá, Marie mě vrací tam, kde jsem se neodvážila být, před deku napuštěnou plynem, k obrysům těla, k nohám v děravých punčochách, kterých jsem si předtím nevšimla. Ke kulaté dlani, k zaťaté pěsti, k obličeji, který mě navštěvoval ve snech. A vede mě ještě dál, takže nakonec mi nezbývá nic jiného než odhrnout látku z Magdaléniny tváře a pohlédnout na ni.

</section>

<section>

Magdaléna Uvaděčka, Magdaléna První.

Magdaléna Smělá a Začínající.

ProtoMarie.

</section>
