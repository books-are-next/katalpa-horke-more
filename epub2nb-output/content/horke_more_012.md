---
title: ''
contentType: prose
---

<section>

MARIE  
Aniela

> /přítoky/

Na tvrdé pohovce, připomínající máry.

Aniela čeká.

Na tvrdé pohovce, připomínající máry, upírám oči před sebe.

Aniela čeká s pootevřenými rty.

Od chvíle, kdy mě začala milovat, poslouchá ústy.

Vím přesně, na co myslí.

Nezajímá ji nic z toho, co říkám.

Mohla bych se ukřičet, a s ní by to ani nehnulo.

Zabývá se vlastními vzpomínkami, přesvědčena, že to nepoznám.

Nemá strach, že bych ji mohla přistihnout.

* * *

Marie.

</section>

<section>

Stočená na pohovce v Anielině Pokoji. Kostnaté hnízdo, morek jí svítí, a oči.

</section>

<section>

Když je hlava skloněná k prsu, řekne, tak jako při čtení…

</section>

<section>

Objeví se trojúhelník, šeptne Aniela.

Objeví se trojúhelník, řekne Marie. Ruka podpírá čelo, ze tmy vystupuje terč.

</section>

<section>

Opakuje se to stále dokola.

</section>

<section>

Roubení slité z brady, prsou a paže.

U matky tvořily jednu z jeho stran dveře s klíčovou dírkou.

</section>

<section>

Znám to, řekne Aniela.

</section>

<section>

Tudy se vchází dovnitř, řekne Marie. Otvorem ohraničeným teplem těla. Místem, které není.

</section>

<section>

Tudy se vchází dovnitř.

</section>

<section>

Kam?

</section>

<section>

Marie sní o jehle s ostrou špičkou, o ševcovském šídle, pronikajícím Anieliným břichem.

</section>

<section>

Do léviovského domu, odpoví.

</section>

<section>

Nemluvila o ničem jiném.

</section>
