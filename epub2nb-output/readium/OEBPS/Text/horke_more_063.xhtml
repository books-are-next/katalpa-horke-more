<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-61</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-61" xml:lang="cs-CZ">
		<div class="Z-kladn--textový-r-meček">
			<p id="_idParaDest-58" class="NADPIS_KATALPA_VPRAVO"><span class="CharOverride-2">ANIELA <br/>Matka</span></p>
			<p class="MLP_dopis_podpis ParaOverride-1">kdysi <br/>/žár/</p>
			<p class="MLP_text_bez1radku ParaOverride-1">Začala docházet na oddělení, kde Josef Holman pracoval. Nedělala nic zvláštního, některým ženám pomáhala s&#160;hygienou, odnášela jejich šaty do prádelny a&#160;převlékala jim postele; vesměs to byly činnosti, které jí ošetřovatelky rády přenechaly.</p>
			<p class="MLP_text ParaOverride-1">Většina žen, které byly v&#160;nemocnici, nevěděla nic o&#160;světě venku. Některé z&#160;nich, když dostaly tabletu nebo injekci, si vzpomněly na život za mřížemi a&#160;začaly se dožadovat svých otců, manželů nebo synů, jejich síla však stačila sotva na to, aby poslala myšlenku z&#160;hlavy k&#160;ústům, po chvilce usnuly a&#160;neopouštěly bezpečí své postele.</p>
			<p class="MLP_text_bez1radku_-12-0- ParaOverride-1">Aniela si vzpomíná na tu, které říkali Matka, ačkoliv nikdy nerodila.</p>
			<p class="MLP_text_bez1radku_-12-0- ParaOverride-1">Žádná z&#160;Charcotových pacientek nedokázala tak skvostný most jako Matka, která se zavrtávala hlavou i&#160;špičkami nohou do podlahy a&#160;sténala přitom mužským hlasem. Když ztuhla v&#160;posteli, připomínala vzácný šperk, bělmo tvrdé a&#160;křehké jako porcelán, duhový řetízek slin; Aniela nechávala práce a&#160;chodila se dívat na její zvrácenou hlavu, malou, černou a&#160;vlhkou jako hlava draka; pozorovala zuby zaťaté do rtu a&#160;měla strach.</p>
			<p class="MLP_text ParaOverride-1">Ta si neublíží, řekly jí sestry, a&#160;opravdu, Matka se nikdy nezranila tak, aby jí vytryskla krev; tělo měla plné modřin a&#160;ústa opuchlá, ale mezi krví a&#160;vzduchem vždycky zbývala slupička, tenká vrstva kůže nebo krusta slin.</p>
			<p class="MLP_text ParaOverride-1">Aniela netušila, proč jí říkají Matka, dokud ji neuviděla svlečenou. Společně se sestrou z&#160;ní stáhly noční košili a&#160;sestra ji začala mýt; pomohla jí do oprýskaného lavoru se dnem tak těžkým, že ho musely nést dvě, a&#160;dala Aniele podržet mýdlo; když jí namydlila záda, Matka se jemně prohnula.</p>
			<p class="MLP_text ParaOverride-1">Aniela si všimla jejího břicha, příliš velkého na hubené paže a&#160;stehna, s&#160;pruhem zlatých chlupů vedoucích k&#160;pohlaví, a&#160;podívala se vyděšeně na sestru a&#160;sestra, která Matce právě drhla podpaží, řekla, Taky jsme si myslely, že je těhotná, ale jsou to jenom prdy, a&#160;pokračovala v&#160;mytí strnulého bílého těla (Aniela cítila pod prsty, jak je teplé), a&#160;když dorazila k&#160;hýždím, myla je opatrně jako skleněnou láhev, tváří se přitom opírala o&#160;Matčino rameno, a&#160;sotva se dotkla levé půlky, vyrazil z&#160;Matčiných útrob dlouhý sten a&#160;žínka zavlála jako prapor.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nafukovalo ji všechno, včetně vody. Jakmile se prohnula, břicho jí trčelo vzhůru jako velká kulatá hora.</p>
			<p class="MLP_text ParaOverride-1">Když jsem ji jednou myla, zapomněla jsem na to. Naklonila jsem se k&#160;jejímu zadku a&#160;omývala jí stehna, když si pšoukla. Prošlo to mou tváří a&#160;vlasy jako teplý vítr.</p>
			<p class="MLP_text ParaOverride-1">Rozesmála se tak, že se sotva udržela na nohou, umyvadlo, ve kterém stála, drkotalo po zemi a&#160;nechávalo za sebou vlhkou cestičku.</p>
			<p class="MLP_text ParaOverride-1">Osušila jsem ji a&#160;oblékla, a&#160;zatímco jsem připravovala její věci do prádelny, ona něco psala. Na odchodu jsem od ní dostala papír, do jehož středu naškrábala tučnými písmeny: Nezlobte se.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Možná ho ještě někde mám. Byl to fialový sešit s&#160;tuhými deskami a&#160;ostrou zlatou ořízkou, papíry byly tvrdobílé a&#160;odpuzovaly vodu.</p>
			<p class="MLP_text ParaOverride-1">Když jsem za ní přišla podruhé, přistrčila mi ho, prázdný až na jednu stranu, na které stálo: rychle rychle rychle rychle.</p>
			<p class="MLP_text_bez1radku_-12-0- ParaOverride-1">Od chvíle, kdy mi vzali šaty, řekla, to se mnou jde z&#160;kopce.</p>
			<p class="MLP_text_bez1radku_-12-0- ParaOverride-1">Šaty jí vzali brzo po jejím příchodu. Byla tu už tolik let, že patřila k&#160;inventáři. Křičela na konci chodby; chtěla, abychom o&#160;ní věděli.</p>
			<p class="MLP_text ParaOverride-1">Když měla záchvat, mohla jsem ji do sytosti pozorovat, ruce zmrz­lé v&#160;pohybu, hruď bez dechu, obličej připravený k&#160;setí; vypadala jako žena trápená zlým snem, prsty jí strnuly v&#160;gestu, jímž svírala vyšívací obruč a&#160;hladila děti po hlavě; ústa sešpulená k&#160;ochutnání omáčky, vína nebo dortu, nohy ztuhlé a&#160;vlasy jako síť.</p>
			<p class="MLP_text_bez1radku_-12-0- ParaOverride-1">Při jednom z&#160;jejích záchvatů jsem se k&#160;ní přiblížila a&#160;odhrnula deku. Měla bílé nohy a&#160;hladká stehna, sladké a&#160;unavené maso. Dotkla jsem se lemu její noční košile, pukla mi v&#160;rukou, jako by k&#160;ní nepatřila. Odhrnula jsem ji a&#160;prohlédla si její pohlaví.</p>
			<p class="MLP_text ParaOverride-1">Jablko světlých chlupů, kterým teď vládla radostněji, než když jsem ji myla.</p>
			<p class="MLP_text ParaOverride-1">Zvedla jsem ruku.</p>
			<p class="MLP_text ParaOverride-1">I&#160;v&#160;tomhle stavu se někdy podělá, řekla sestra, která se objevila ve dveřích.</p>
			<p class="MLP_text ParaOverride-1">Spolkla její noční košili, zavětřila.</p>
			<p class="MLP_text ParaOverride-1">Neřekla jsem nic.</p>
			<p class="MLP_text ParaOverride-1">Dole byla čistá jako porcelán.</p>
		</div>
</body>
</html>