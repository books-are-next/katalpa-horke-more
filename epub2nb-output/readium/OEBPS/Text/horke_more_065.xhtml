<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-63</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-63" xml:lang="cs-CZ">
		<div class="Z-kladn--textový-r-meček">
			<p id="_idParaDest-60" class="NADPIS_KATALPA_VPRAVO"><span class="CharOverride-2">ANIELA <br/>Matka</span></p>
			<p class="MLP_dopis_podpis ParaOverride-1">kdysi <br/>/žár/</p>
			<p class="MLP_text_bez1radku ParaOverride-1">Když jsem od ní odcházela, líbala mě na rozloučenou.</p>
			<p class="MLP_text ParaOverride-1">Matka.</p>
			<p class="MLP_text ParaOverride-1">Ta, která poroučela větrům.</p>
			<p class="MLP_text ParaOverride-1">Měla silné ruce; přivinula mě k&#160;sobě a&#160;počastovala sladkou vůní; pod její paží hebko.</p>
			<p class="MLP_text ParaOverride-1">Nedalo se jí odolat, tiskly jsme k&#160;sobě tvář. Koutkem oka jsem viděla její zápisník.</p>
			<p class="MLP_text ParaOverride-1">Jazyk měla jako sladké dřevo; tělo beranidlo.</p>
			<p class="MLP_text ParaOverride-1">Přešlápla z&#160;nohy na nohu, držela mě v&#160;objetí.</p>
			<p class="MLP_text ParaOverride-1">Dechem mě ovanula jako vějířem, ani stopa po něčem nečistém.</p>
			<p class="MLP_text ParaOverride-1">Když se měnila v&#160;kamenného bůžka, věděla jsem, že by mi mohla patřit.</p>
			<p class="MLP_text ParaOverride-1">Nádoba hrůzy.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Navštěvoval ji ten, za koho byla provdána. Vzal si její šperky, při každé návštěvě si něco odnesl. Nejprve náhrdelník s&#160;přívěsky a&#160;potom prsteny, které si v&#160;záchvatu cpávala do úst.</p>
			<p class="MLP_text ParaOverride-1">Připravil ji o&#160;klid. Už ráno vycítila, že přijde, tiskla ucho ke dveřím a&#160;pak spěchala do protějšího kouta a&#160;zakrývala si obličej prsty.</p>
			<p class="MLP_text ParaOverride-1">On se zpočátku mohl přiblížit až k&#160;ní, po chvíli se uklidnila, seděla způsobně vedle něj a&#160;nechala se hladit po ruce. Jednou, po jeho odchodu, ji našli ztuhlou jako kus dřeva, prsty na nohou zkroucené a&#160;zaťaté do bot takovou silou, že proděravěla podrážky; dva dny ji nemohli odtrhnout od židle a&#160;sestry jí musely masírovat tělo kafrem. Od té doby měl zakázáno se s&#160;ní setkat tváří v&#160;tvář; musel se spokojit s&#160;okénkem ve dveřích.</p>
			<p class="MLP_text ParaOverride-1">Ona sedávala na podlaze a&#160;dívala se na okénko zatažené záclonou tak dlouho, dokud se neobjevil jeho obličej. Někdy to trvalo celý den. Několikrát jsem ho doprovázela. Zabořil hlavu do záclony a&#160;sevřel v&#160;prstech kliku; opřít o&#160;sklo se neodvažoval.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Pověz mi o&#160;jeho šatech, napsala Matka do fialového sešitu.</p>
			<p class="MLP_text ParaOverride-1">Voní jasmínem, odpověděla jsem, křídou a&#160;olejem.</p>
			<p class="MLP_text ParaOverride-1">Jsou z&#160;šedé vlněné látky, z&#160;tvídu. Vypadají, jako by je někdo posypal sněhem a&#160;popelem.</p>
			<p class="MLP_text ParaOverride-1">Jedno žere druhé, napsala ona. Pověz mi víc.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Když jsem mu v&#160;zimě sundávala svrchník, ustřihla jsem kousek vnitřního lemu a&#160;vložila ho do Matčina sešitu. Přijala ho tiše, nechala ho projít všemi stránkami a&#160;potom svým zažívacím traktem, jedno žere druhé; vydělala ho rozložený na jednotlivé nitě hned vedle dveří.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Aniela.</p>
			<p class="MLP_text ParaOverride-1">Dosud ve své pracovně, před schůzkou s&#160;Marií, stydlivě se usmívá.</p>
			<p class="MLP_text ParaOverride-1">Samozřejmě, že jsem si zjistila Matčino jméno. Ačkoliv se mi do toho příliš nechtělo.</p>
			<p class="MLP_text ParaOverride-1">Nevyslovuje ho. Někdo jiný už to udělal za ni, na první stránce fialového sešitu. Inkoustovou tužkou, která se musí trpělivě slinit.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Když jsem ji umývala, vzala mou ruku, prst, a&#160;vložila ho do sebe.</p>
			<p class="MLP_text ParaOverride-1">Zadržela jsem dech. Tohle jsem chtěla?</p>
			<p class="MLP_text ParaOverride-1">Nezaváhala.</p>
			<p class="MLP_text ParaOverride-1">A&#160;potom náraz, uzel ztvrdlé tkáně. Dítě trilobit, kost namísto masa, dobře opevněné město.</p>
			<p class="MLP_text ParaOverride-1">Majitel tvídového obleku se činil.</p>
			<p class="MLP_text ParaOverride-1">Musel mít hodně ostrou břitvu, nabroušený obelisk.</p>
			<p class="MLP_text ParaOverride-1">Šla jsem si přečíst její anamnézu, ale registrační skříň byla nedobytná.</p>
			<p class="MLP_text ParaOverride-1">Pak už se mi nechtělo pátrat po jejím osudu, stačilo, že jsem měla ruku uvnitř.</p>
			<p class="MLP_text ParaOverride-1">Po mně v&#160;ní nebyl už nikdo, zůstaly jsme dvě, obdivovatelky sošné dělohy, vytesané z&#160;křemene.</p>
		</div>
</body>
</html>