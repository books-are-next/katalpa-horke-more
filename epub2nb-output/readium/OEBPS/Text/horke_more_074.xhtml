<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-72</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-72" xml:lang="cs-CZ">
		<div class="Z-kladn--textový-r-meček">
			<p id="_idParaDest-69" class="NADPIS_KATALPA_VPRAVO"><span class="CharOverride-2">ANIELA <br/>Josef Holman</span></p>
			<p class="MLP_dopis_podpis ParaOverride-1">kdysi <br/>/vtékání/</p>
			<p class="MLP_text_bez1radku ParaOverride-1">Byla přesvědčena, že v&#160;ní nevyrostl nikdo z&#160;nich. Nedovolila by to.</p>
			<p class="MLP_text ParaOverride-1">Byli dávno mrtví, a&#160;kromě toho neznali vymoženosti nové doby; bezešvé punčocháče, tekutý pudr a&#160;překapávač na kávu.</p>
			<p class="MLP_text_bez1radku_-12-0- ParaOverride-1">S&#160;výjimkou Anieliny sestry Marie se nevracel nikdo. Marie se obje­vovala jen občas a&#160;nikdy nebyla spokojená s&#160;tím, co Aniela dělá. Když si kupovala podprsenku, věšela se jí na bradavky. Když Aniela chystala jídlo, vyskakovala z&#160;vůně usmažené cibule. Nelíbilo se jí, co Aniela čte, buď četla příliš málo, nebo nepatřičné knihy.</p>
			<p class="MLP_text_bez1radku_-12-0- ParaOverride-1">O&#160;jejich smrti jí řekl on.</p>
			<p class="MLP_text_bez1radku_-12-0- ParaOverride-1">Když byla v&#160;táboře, doufala, že je potká. Nakonec pochopila, že ji opustili.</p>
			<p class="MLP_text ParaOverride-1">Rozhněvala se na ně už tehdy. Věděla, že otec myslel jen na své papíry. Zřekl se rodiny dřív, než zemřel.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nevydržím to, řekl můj muž, když jsme se domilovali. Pověz mi, co se s&#160;nimi stalo?</p>
			<p class="MLP_text ParaOverride-1">Nevím o&#160;nich víc než ty, odpověděla jsem.</p>
			<p class="MLP_text_bez1radku_-12-0- ParaOverride-1">Oči zahleděné do tmy, ještě jsme nepočali ani toho, který byl před Annou.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku_-12-0-">Josef Holman nemohl Aniele odpustit, že po nich nepátrala. Sám byl netrpělivý; po skončení války se vracelo tolik lidí! Potkával je každý den na ulicích, valili se proti němu jako černá lavina. Sbíral odvahu a&#160;vyčkával. Chodíval na obhlídky domu, kde žila Albertova rodina. Bylo jich přece tolik, alespoň jeden z&#160;nich se musel vrátit.</p>
			<p class="MLP_text_bez1radku_-12-0- ParaOverride-1">Když se setkal s&#160;Anielou, vyděsil se. Nerozuměl jejímu tělu. Fialové jako kosatec, ale s&#160;pevnými klouby.</p>
			<p class="MLP_text ParaOverride-1">Vychovávám přítelovu dceru, říkal ženám, které opouštěl.</p>
			<p class="MLP_text_bez1radku_-12-0- ParaOverride-1">Nikdy mu nepřirostla k&#160;srdci, a&#160;proto ho překvapilo, že mu vlezla do postele. V&#160;duchu počítal, kolik je jí let.</p>
			<p class="MLP_text ParaOverride-1">Vzal si ji, když jí bylo dvacet. Stále si nemohl zapamatovat její tvář; volné chvíle v&#160;práci trávil tím, že si ji zkoušel vybavit.</p>
			<p class="MLP_text ParaOverride-1">Nevzpomínal si na žádného z&#160;Anieliných sourozenců, přesto měl pocit, že si na krk uvázal celou rodinu.</p>
			<p class="MLP_text_bez1radku_-12-0- ParaOverride-1">Jsou mrtví, řekl si několikrát. Poprvé to dokonce vyslovil před ní. Čekal, že ona bude pokračovat, ale mlčela.</p>
			<p class="MLP_text_bez1radku_-12-0- ParaOverride-1">Váš transport měl jméno, víš to?</p>
			<p class="MLP_text ParaOverride-1">Slunečné odpoledne, světlo prochází Anielou ležící na posteli.</p>
			<p class="MLP_text ParaOverride-1">Ach, nějaké číslo a&#160;písmeno, vzpomene si Aniela a&#160;ukáže mu záda.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Po milování.</p>
			<p class="MLP_text ParaOverride-1">Aniela se šrámy na bocích odpočívá.</p>
			<p class="MLP_text ParaOverride-1">Jsou mrtví, řekne jí.</p>
			<p class="MLP_text ParaOverride-1">Zastydí se za vlastní hlas, ale uši má nastražené.</p>
			<p class="MLP_text ParaOverride-1">Ano, i&#160;má sestra to má za sebou, odpoví Aniela.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vyptával se mě stále na to samé. Jako bych uměla čarovat a&#160;jednoho dne mu mohla na jeho obvyklé, Jsou mrtví, odpovědět, Ale kdepak, je to jen žert.</p>
		</div>
</body>
</html>