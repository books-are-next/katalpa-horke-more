<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-76</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-76" xml:lang="cs-CZ">
		<div class="Z-kladn--textový-r-meček">
			<p id="_idParaDest-73" class="NADPIS_KATALPA_VPRAVO"><span class="CharOverride-2">ANIELA <br/>Magdaléna</span></p>
			<p class="MLP_dopis_podpis ParaOverride-1">kdysi <br/>/strnulost/</p>
			<p class="MLP_text_bez1radku ParaOverride-1">Kromě dřeva, uhlí a&#160;elektřiny se ve většině domácností používal svítiplyn. Dal se využít i&#160;tak, jak to udělal pan Börner, když ho sobě a&#160;Magdaléně pustil před spaním. Na co myslel, než se propadl do temnoty, není známo. Jeho dceři Magdaléně se zdál sen. Skákala v&#160;něm z&#160;hvězdy na hvězdu, a&#160;čím víc se plnila plynem, tím byla rychlejší. Nakonec si připadala jako řeka, závaží nebo přesýpací hodiny, spokojená a&#160;neústupná, valila se vpřed. Brala s&#160;sebou všechno, písek, trny a&#160;jehličí, obyvatele lesa i&#160;ty, kdo jím jen procházeli.</p>
			<p class="MLP_text ParaOverride-1">Plynula. Rozlévala se jako oceán.</p>
			<p class="MLP_text ParaOverride-1">Posléze odložila všechny nepotřebné věci. Splývala s&#160;krajinou, ráno jí bylo večerem a&#160;dny plynuly bez přerušení, sladce a&#160;opojně. Tonula v&#160;modré barvě a&#160;bílou propouštěla mezi prsty, beze spěchu.</p>
			<p class="MLP_text ParaOverride-1">Neviděla nikoho než sebe; když vešla do krajiny, zapomněla. Rozevřela rty, pohyb ji změnil v&#160;modrou šmouhu. Sepjala ruce a&#160;prohnula se do oblouku, obličej pohřbila pod chodidly, černými polštářky s&#160;vějířem nachových prstů (umírám snad, napadlo ji).</p>
			<p class="MLP_text ParaOverride-1">Stala se kruhem, nebylo nic než ona, oči a&#160;ústa nepoužívala, uši smotala a&#160;vtáhla do sebe.</p>
			<p class="MLP_text ParaOverride-1">Vyplňovala prostor. Sama byla vyplněna. Nezbylo v&#160;ní už žádné místo, skulina nebo špatně dovřená západka, kde by nebylo modro.</p>
			<p class="MLP_text ParaOverride-1">O&#160;poslední kousek jejího srdce, menší než špendlíková hlavička, se strhl boj.</p>
			<p class="MLP_text_bez1radku_-12-0- ParaOverride-1">Venku se mezitím rozednilo.</p>
			<p class="MLP_text ParaOverride-1">Magdalénin otec, zahryznutý do vlastní ruky, se vklínil do pohovky.</p>
			<p class="MLP_text ParaOverride-1">O&#160;pár hodin později, když je vynášeli, pohnuli Magdaléniným tělem a&#160;její srdce opustil kousek kalu. Nebyl ještě pevně usazený a&#160;dal se snadno setřást. Nechal po sobě blanitý důlek a&#160;zběsile poletoval jejím tělem, přetínal korýtka se ztuhlou lávou a&#160;zkoušel vyjít rty.</p>
			<p class="MLP_text ParaOverride-1">Když Magdaléně vyklouzla zpod plachty ruka, zachvěl se; jakmile křísla nehtem o&#160;chodník, proklouzl ústy a&#160;vznášel se pryč.</p>
			<p class="MLP_text ParaOverride-1">Po chvíli ho do sebe prudkým nádechem vtáhla růžovožlutá socha; přilepil se jí na zuby a&#160;nehýbal se, dokud nepominulo nebezpečí jazyka. Potom se spustil do stříkajících vlhkých temnot, nechal se rozmělnit žaludkem a&#160;jícnem se vydrápal zpátky nahoru, do plic, a&#160;z&#160;plic rovnou do srdce, které už trochu znal. Záhy zjistil, že je jiné než to předchozí, vyhublé a&#160;skleslé. Přesto se rozhodl v&#160;něm usadit, vytáhnout drápky a&#160;zahnízdit se, ostrým cípkem se zachytit mezi komorami.</p>
			<p class="MLP_text_bez1radku_-12-0- ParaOverride-1">Aniela ucítila bodnutí, když se to stalo. Neviděla však souvislost mezi Magdaléniným prstem vlekoucím se po chodníku a&#160;palčivou bolestí pod svým levým prsem.</p>
			<p class="MLP_text_bez1radku_-12-0- ParaOverride-1">Okamžik poté, co se namodralý plynek usadil za Anielinou hrudní kostí, Aniela usnula.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Ztuhla a&#160;nebylo nic. Nebylo nic. Zvenku to vypadalo jako shluk zvědavých lidí, rozháněných strážníkem. Vyhloubila si v&#160;něm místo, vtlačila se do něj, usnula. Odteď na sobě stále bude mít kamaše a&#160;nad žlutou hvězdou bílou bradu, omrzající ve studeném vzduchu, se škrábancem pootevřených rtů.</p>
			<p class="MLP_text ParaOverride-1">Za okamžik se otočí a&#160;půjde domů. Na rohu ji předjede sanitka a&#160;pohřební vůz. Když za sebou uslyší hlasy, ohlédne se; lidé se začínají rozcházet. Aniela si všimne bývalých spolužaček, drží se za ramena a&#160;pláčou. Mezi jejich nakloněnými hlavami zahlédne ještě něco jiného, uvidí svit vlasů a&#160;hladké čelo, zaváhá a&#160;vypraví se zpátky. Mine spolužačky, které ji nepoznávají, a&#160;stane sama proti sobě. Zalapá po dechu a&#160;prohlédne si tělo, které zanechala na silnici, jeho obraz nebo duši, prohlédne si je od kotníků po konečky vlasů. Tělo je nakročené a&#160;chystá se vstoupit na chodník, oči upírá do míst, kde ryl brázdu Magdalénin ukazovák.</p>
			<p class="MLP_text ParaOverride-1">Aniela nechápe, jak se to mohlo stát. Krve by se v&#160;ní nedořezal. Chvilku obchází své druhé já a&#160;potom se k&#160;němu přitiskne, tělo je tuhé a&#160;pružné, v&#160;dlaních cítí jeho tep, a&#160;když se ústy dotkne rtů, málem se zalkne cizím dechem.</p>
			<p class="MLP_text ParaOverride-1">Přemýšlí, jak se se svým tělem znovu prolne. Pozoruje nově vzniklou Anielu a&#160;všimne si, že mrká, ústa má stažená a&#160;nemůže odtrhnout pohled od prázdného chodníku, takže se (Aniela, hlasitě oddechující a&#160;pohyblivá v&#160;bocích) jde na to místo podívat. Chodník je prázdný, nenachází na něm ani úštěpek nehtu, milostnou puklinu nebo vlas; po Magdaléně tu není ani stopy.</p>
			<p class="MLP_text ParaOverride-1">Vrátí se zpátky na silnici a&#160;se stále větším zoufalstvím sleduje svůj odraz. Uvědomuje si, že nějakým způsobem obelstila čas, obtiskla se do něj se vším všudy a&#160;teď neví, jak z&#160;toho ven.</p>
			<p class="MLP_text ParaOverride-1">Dojde ke svému tělu a&#160;tiše na ně promluví, láká ho zpět.</p>
			<p class="MLP_text ParaOverride-1">Pak polkne a&#160;vydá se na roh ulice, odkud se rozběhne a&#160;vrhne kupředu, ke stojící Aniele. Na okamžik cítí, že se jejich ruce spojily, nehty se dotkly nehtů a&#160;kosti zapadly na svá místa. Potom však sklouzne na zem a&#160;odře si kolena. Než se zvedne, otočí hlavu. Ta druhá je tam stále, pravou nohou dráždí obrubník a&#160;zírá před sebe.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vrátila jsem se domů. Šla jsem po špičkách a&#160;neohlížela jsem se. Věděla jsem, že tam stojí.</p>
			<p class="MLP_text ParaOverride-1">Šla jsem schýlená, oči vybledlé hrůzou, zlomená, bez oděvu, šla jsem sama.</p>
		</div>
</body>
</html>