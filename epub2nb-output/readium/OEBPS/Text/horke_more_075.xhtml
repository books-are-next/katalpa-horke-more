<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-73</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-73" xml:lang="cs-CZ">
		<div class="Z-kladn--textový-r-meček">
			<p id="_idParaDest-70" class="NADPIS_KATALPA_VPRAVO"><span class="CharOverride-2">ANIELA <br/>Marie <br/>Pokoj </span></p>
			<p class="MLP_dopis_podpis ParaOverride-1">nyní <br/>/touha/</p>
			<p class="MLP_text_bez1radku ParaOverride-1">Prohlíží si vajíčka, která ze sebe vytáhla na karmínové šňůrce. Vystavuje je slunečním paprskům. Když má hotovo, s&#160;hlavou nakloněnou o&#160;pár kroků ustoupí a&#160;těší se šňůrou napjatou mezi dvěma stěnami.</p>
			<p class="MLP_text ParaOverride-1">O&#160;hladký povrch vajíček skřípe vzduch.</p>
			<p class="MLP_text ParaOverride-1">Aniela si vybírá dítě. V&#160;každém vajíčku vidí sladký stín.</p>
			<p class="MLP_text ParaOverride-1">Má bílé tělo, dosud nezraněné mužským vousem.</p>
			<p class="MLP_text ParaOverride-1">Nakonec se rozhodne pro druhý korálek zleva. Opatrně ho do sebe vloží. O&#160;pár měsíců později ho zalitý krví ztratí, ale v&#160;tuhle chvíli se cítí jako nevěsta.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Podruhé roztahuje korálkovou šňůru před početím Anny. Má pocit, že Anna na ni mává kloboukem, třetí vajíčko zprava.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Aniela je pokaždé udivena tím, kolik tvarů se jí nabízí; kromě oválů jsou tu placatice i&#160;hvězdy. Tam, kde se vajíčka dotýkají jedno druhého, mají malou prohlubeň.</p>
			<p class="MLP_text ParaOverride-1">Postupně jich několik vybere pro své další děti. Žádné z&#160;nich není tak krásné jako to pro Annu, které s&#160;sebou vleklo kusy jejích tkání, jako by se jí nechtělo pustit.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Naposledy ze sebe šňůru odmotává před Mariiným příchodem. Když vypustí z&#160;útrob poslední smyčku lana, oddechne si. Šňůra se chvěje mezi stěnami pokoje.</p>
			<p class="MLP_text ParaOverride-1">Aniela se posadí. Zadumaně civí na provaz a&#160;náhle se plní tichou hrůzou. Mezi jednotlivými vajíčky jsou mezery, kdysi jimi bezhlavě plýtvala a&#160;každý měsíc posílala jedno pryč, do země, po vodě. Několik jich pečlivě vybrala a&#160;naočkovala mužem, ale v&#160;porovnání s&#160;tím, kolik jich v&#160;doprovodu krvavých fanfár propouštěla ze svých služeb, to bylo rozhodně málo.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Pozoruji šňůru, kterou jsem vytrhla ze svých útrob, a&#160;připadá mi, že se na ní houpají všechny mé děti; poprvé poznávám také to, které jsem potratila.</p>
			<p class="MLP_text ParaOverride-1">Jsem ráda, že sedím. Nevěřím vlastním očím.</p>
			<p class="MLP_text ParaOverride-1">Místa, kde byl až dosud život, jsou prázdná.</p>
			<p class="MLP_text ParaOverride-1">Kotevní lano zpuchřelo. Opály se změnily v&#160;sinavý rybíz.</p>
			<p class="MLP_text_bez1radku_-12-0- ParaOverride-1">Rty mám pootevřené, musím dýchat.</p>
			<p class="MLP_text ParaOverride-1">Co se mnou bude?</p>
			<p class="MLP_text ParaOverride-1">Jsou tu barvy, na které jsem nebyla připravená.</p>
			<p class="MLP_text_bez1radku_-12-0- ParaOverride-1">Bílá jako medúza, holubinka nebo pavučinec, barva obnaženého kloubu. Šedá a&#160;kouřově modrá, psí sivost a&#160;vrtkavá žlutá, ohavné, nervy drásající cákance. Nikdy bych nevěřila, že s&#160;nimi budu spojená.</p>
			<p class="MLP_text ParaOverride-1">Kam se poděla temná naducanost, višňový lesk vajíček? Když jsem je vytáhla na světlo poprvé, zvonila o&#160;sebe jako křemeny, chrli­la jiskry. Sama mi padala do dlaně a&#160;v&#160;každém z&#160;nich se chvělo dítě.</p>
			<p class="MLP_text ParaOverride-1">Změnila se bez mého vědomí. Ustaly neohlášené odchody. Vidím provaz vetchý jako pavoučí vlákno. Ovoce zmizelo. Jako by je nahradily kameny. Neodvažuji se jich dotknout, obírám se jimi jenom v&#160;myšlenkách.</p>
			<p class="MLP_text_bez1radku_-12-0- ParaOverride-1">Lítostivě je prohlížím. Zapomínám na to, že má přijít Marie. Jsem tu já a&#160;šňůra mých vajíček.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nakonec se zvednu. Mířím k&#160;omšelé liáně.</p>
			<p class="MLP_text ParaOverride-1">Chci se dotknout mlhy, prozkoumat ji.</p>
			<p class="MLP_text ParaOverride-1">Většina vajíček zůstala kulatá, visí z&#160;bílé šňůry. Rozechvějí se, když k&#160;nim dojdu.</p>
			<p class="MLP_text ParaOverride-1">Mám strach. Prohlížím je a&#160;v&#160;žádném z&#160;nich nevidím nic z&#160;toho, co jsem znávala předtím, děti připravené ke vsazení. Podobají se slepým zrcadlům, pod vrstvou ledu prázdno.</p>
			<p class="MLP_text_bez1radku_-12-0- ParaOverride-1">Dýchám štiplavou vůni zrání. Pak odhodlaně sáhnu po nejbližším plodu, prsty mi projdou vlahým kouřem a&#160;zarazí se u&#160;kulatého tvrdého jádra. Není větší než oříšek, ale je tam, a&#160;když ho obemknu, jemně a&#160;zkušeně, popálí mi dlaň tak, že vyjeknu a&#160;stáhnu ruku zpět.</p>
			<p class="MLP_text ParaOverride-1">Radostí se rozpláču.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nečekala jsem, že v&#160;nich bude ještě život. Ale místo do sněhu jsem vložila ruku do kovářské pece. Ach! Nemohla jsem tomu uvěřit. Dotýkala jsem se jich znovu a&#160;znovu. Pronikala mi do páteře, oděla jsem se do nich.</p>
			<p class="MLP_text ParaOverride-1">Tíha šedobílé duhy.</p>
			<p class="MLP_text ParaOverride-1">Pak jsem uslyšela Marii.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Zatímco jsem v&#160;koupelně, Marie nahlíží do mé pracovny.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Marie:</p>
			<p class="MLP_text ParaOverride-1">Proužek světla. Bledá nit protivná. Skobky, kterým nemůžu rozumět.</p>
			<p class="MLP_text ParaOverride-1">Ve vzduchu visí otisk. Co tady kuchala, že to krvácelo stříbrem?</p>
			<p class="MLP_text ParaOverride-1">Nastražila mi past? Vždyť věděla, že přijdu.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Když vyjdu z&#160;koupelny, stojí už zase na chodbě. Nehnutě, jako by tam byla celou dobu, rozepíná si kabát a&#160;dává ho na věšák. Pokynu jí a&#160;jdeme do Pokoje, ona krok přede mnou. Posadí se na pohovku, kolena u&#160;sebe, ruce v&#160;klíně.</p>
			<p class="MLP_text ParaOverride-1">Mohla bych ji rozdrtit. Ona si myslí totéž, ale neřekne to.</p>
		</div>
</body>
</html>