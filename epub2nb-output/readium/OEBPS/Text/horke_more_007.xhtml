<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="NADPIS_KATALPA_VPRAVO"><span class="CharOverride-2">MARIE <br/>Dům</span></p>
			<p class="MLP_dopis_podpis">/prameny/</p>
			<p class="MLP_text_bez1radku ParaOverride-1">Začala jsem se měnit.</p>
			<p class="MLP_text ParaOverride-1">Proč, to nevím.</p>
			<p class="MLP_text ParaOverride-1">Jako bych byla složena ze dvou částí, tak, jako je ze dvou částí složeno mé jméno, Léviová, Marie.</p>
			<p class="MLP_text ParaOverride-1">Oběma jmény jsem spojena se starým životem, ve kterém jím dobré maso a&#160;tloustnu.</p>
			<p class="MLP_text ParaOverride-1">Zároveň však vcházím do nového života, stále ještě Marie, dosud Léviová, nepostřehnutelně jiná, ne snad krásnější nebo divoká, ale z&#160;podstaty jiná, rozkošná a&#160;otevřená.</p>
			<p class="MLP_text_bez1radku_-12-0- ParaOverride-1">Snad je to proto, že jsem kdysi ucítila barches.</p>
			<p class="MLP_text ParaOverride-1">Vůně skořice a&#160;teplého mléka pokrývala schody jako koberec. Dlouhá chodba, kterou se plížím krok za krokem. Nohy mám těžké. Kladu tlapku vedle tlapky, a&#160;když se mi zdá, že jsem moc hlasitá, zuji se. Boty do ruky, červenobílé dlaždičky. Po mých chodidlech zbude vlhký otisk. Přede mnou otvor do sladké jeskyně, poznačený držákem na deštníky a&#160;šedivými galošemi.</p>
			<p class="MLP_text ParaOverride-1">Tam se na okamžik zastavím. Omítka za nehty, ucítím ji, když vsunu prsty do úst.</p>
			<p class="MLP_text ParaOverride-1">Nakonec pohled do kuchyně, kde uvidím babičku mazlící se s&#160;těstem.</p>
			<p class="MLP_text ParaOverride-1">Vůně čerstvého chleba mnou projde od čela k&#160;patám a&#160;nahradí mi páteř, kosti a&#160;svaly.</p>
			<p class="MLP_text ParaOverride-1">Je mi sedm let a&#160;stojím v&#160;přízemí léviovského domu, na místě, které si pro sebe vymínila matka.</p>
			<p class="MLP_text ParaOverride-1">Netuším, že vůně sladkého chleba se ke mně bude vracet, nej­prve váhavě a&#160;opatrně a&#160;potom stále častěji.</p>
			<p class="MLP_text ParaOverride-1">To, kým jsem, mi zatím nepůsobí bolest ani radost, jsem netečná a&#160;zvědavá především na to, kolikrát babička sáhne do mísy s&#160;rozinkami.</p>
			<p class="MLP_text ParaOverride-1">Kdyby mě však někdo oslovil jménem, řekl by, Léviová, Marie.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Na světě je několik mužů, s&#160;nimiž jsem jedla ryby. Jeden z&#160;nich otevřel rybu po celé délce, pak udělal několik rychlých bočních řezů, a&#160;nakonec vytáhl kostru, celou a&#160;neporušenou.</p>
			<p class="MLP_text ParaOverride-1">Jiný zase máčel rybu tak dlouho v&#160;octě, až se její kosti rozpustily, pronikly do měkké tkáně a&#160;samy se staly masem.</p>
			<p class="MLP_text ParaOverride-1">Od každého z&#160;nich mám něco.</p>
			<p class="MLP_text ParaOverride-1">Ale nejsem to já.</p>
			<p class="MLP_text_bez1radku_-12-0- ParaOverride-1">Nejsem v&#160;Davidovi ani v&#160;Jakubě.</p>
			<p class="MLP_text ParaOverride-1">Nejsem v&#160;Aniele ani v&#160;její pohovce.</p>
			<p class="MLP_text ParaOverride-1">Nejbližší je mi léviovský dům, dům, ve kterém jsem vyrůstala.</p>
			<p class="MLP_text ParaOverride-1">Vešla jsem do něj jako dítě a&#160;opustila ho dospělá.</p>
			<p class="MLP_text ParaOverride-1">Trvalo dlouho, než jsem se odvážila do něj vrátit.</p>
			<p class="MLP_text_bez1radku_-12-0- ParaOverride-1">Jeho strukturu jsem objevila náhodou, snad ve snu.</p>
			<p class="MLP_text ParaOverride-1">Svými základy obtáčí kostru obrovského ještěra a&#160;vstupuje do míst ohňů. Jaké jsou to ohně, nevím, hoří bezhlesně.</p>
			<p class="MLP_text ParaOverride-1">Od ohně je oddělen jen tenkou slupkou, zemskými deskami, zavěšenými nad plameny. Pokrývají je úlomky kostí, vejce a&#160;kořeny. Zbytky plodů, ořechová jádra. Semena, která promeškala klíčení.</p>
			<p class="MLP_text ParaOverride-1">Žíly rtuti.</p>
			<p class="MLP_text ParaOverride-1">Čím víc se blíží povrchu, tím chladnější jsou stěny; teprve pod střechou začíná dům znovu plát.</p>
			<p class="MLP_text_bez1radku_-12-0- ParaOverride-1">Zdá se mi, že byl vyzdvižen z&#160;prsních kůstek země. Schodiště, které se rozpíná mezi studnou a&#160;komínem, odolává nářkům. Lze ho rozpůlit myšlenkou, ale zemětřesení se mu vyhne.</p>
			<p class="MLP_text_bez1radku_-12-0- ParaOverride-1">Ukrývá ostýchavý klín, červený korálek z&#160;průsvitného skla.</p>
			<p class="MLP_text_bez1radku_-12-0- ParaOverride-1">Nestojí rovně, plave. Někdy se zdá, že tančí. Lůno mu visí na hedvábném vlákně. Střásá omítku a&#160;ignoruje štuky. Směřuje k&#160;čertově kuchyni, kde olizuje svůj základní kámen; stojí v&#160;místech, která se brání vodováze.</p>
			<p class="MLP_text_bez1radku_-12-0- ParaOverride-1">V&#160;nejzazším koutku korýtko pro krev; kde tma je hebká, pupeční šňůra.</p>
		</div>
</body>
</html>