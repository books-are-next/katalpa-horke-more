<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-19" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="NADPIS_KATALPA_VPRAVO"><span class="CharOverride-2">MARIE <br/>Matka <br/>Dům</span></p>
			<p class="MLP_dopis_podpis ParaOverride-1">/vlnolam, prameny/</p>
			<p class="MLP_text_bez1radku ParaOverride-1">Jednoho dne k&#160;nám přivezou matku. Vyděsí mě to. Uplyne celý den, než se odvážím vyjít z&#160;laboratoře a&#160;vstoupit do nemocniční budovy.</p>
			<p class="MLP_text ParaOverride-1">Matka omdlela při jedné ze svých cest pro cigarety. Zhroutila se před obchodem, zapálenou cigaretu v&#160;ústech, a&#160;když se řítila k&#160;zemi, popálila si obličej.</p>
			<p class="MLP_text ParaOverride-1">Dívám se na ni ode dveří, spí.</p>
			<p class="MLP_text ParaOverride-1">Vidím, jak umíněně sevřené má rty, a&#160;tuším, že spánek, který ji odloučil od léviovského domu, není obyčejný.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Bílá v&#160;bílé, matka před ní ležela jako obrovské dítě. Zakrytá nemocniční dekou, od brady po čelo známá, oční víčka jako dva lístky perleti, tmavohnědé vlasy proužkované světlem.</p>
			<p class="MLP_text ParaOverride-1">Marie si k&#160;ní přitáhla židli a&#160;pozorovala ji. Říkala si, jak asi musí vypadat zvenku, pozorná dcera s&#160;tělem nakloněným k&#160;matčinu, uvnitř však byla ztuhlá hrůzou z&#160;toho, že se jí mohla přiblížit. Nikdy neviděla matku se spadlými víčky a&#160;uzavřenou tváří dobu delší než mžik, a&#160;teď ji měla před sebou, nahý obličej a&#160;neústupné rty, mysl zabořenou hluboko do sebe.</p>
			<p class="MLP_text ParaOverride-1">Nad matčiným lůžkem přemýšlí Marie o&#160;domě, který matka opustila.</p>
			<p class="MLP_text ParaOverride-1">Vyruší ji teprve noční sestra, přicházející změřit matčinu teplotu. Nechápe, jak je možné, že Marie je stále tady. Marie jí vysvětluje, že je tu zaměstnaná, a&#160;na důkaz svých slov hledá nějaký průkaz, ale jediný, který nachází, je ten do jídelny. Sestra je nová, a&#160;zatímco volá lékaře, dává si Marie u&#160;automatu na chodbě kávu a&#160;rozmýšlí se, jestli jí pohled na matčinu tvář stojí za nepříjemnosti. Když se pokouší odlepit prázdný kelímek z&#160;ubrusu, zastaví se u&#160;ní sestra a&#160;s&#160;popuzenou tváří jí sděluje, že za chvilku přijde lékař. Marie poděkuje a&#160;dívá se, jak sestra mizí v&#160;místnosti na konci chodby. Nechala za sebou otevřené dveře, jako by čekala, že se Marie znovu pokusí o&#160;průlom do matčina pokoje.</p>
			<p class="MLP_text ParaOverride-1">Marie se pomalu vydá ke schodišti. V&#160;přízemí potká lékaře s&#160;příjemnou tváří, usměje se na ni a&#160;pozdraví ji, opětuje jeho pozdrav a&#160;představuje si, jak ji o&#160;dvě patra výš společně s&#160;noční sestrou hledá.</p>
			<p class="MLP_text_bez1radku_-12-0- ParaOverride-1">Přejde dvůr a&#160;vstoupí do jiné budovy. Sejde do suterénu, světlo z&#160;vrátnice stačí přesně na poslední schod. Jde opatrně a&#160;ruku sune podél zdi. Pak otevře dveře laboratoře a&#160;rozsvítí. Její věci zůstaly nedotčené, tak, jak je nechala, když se dozvěděla, že přivezli matku; do půlky vypitá sklenice vody, rozsypané papíry, otevřený diář.</p>
			<p class="MLP_text ParaOverride-1">Oblékne si kabát a&#160;vrátí se do tmy.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Místo, kam mířím, se zvedá přímo proti klášteru. Okny je vidět dovnitř, barevné mozaiky a&#160;dlouhé ubrusy, poctivé čalounění na židlích, růžovošedé dlaždice.</p>
			<p class="MLP_text ParaOverride-1">Když vstoupím, není tu skoro nikdo. On stojí u&#160;dveří do kuchyně, připomíná písmeno, černé šaty, zářivě bílý límeček a&#160;košile. Je mu vidět malý kousek krku a&#160;nad obočím čisté a&#160;neposkvrněné čelo.</p>
			<p class="MLP_text ParaOverride-1">Objednám si víno.</p>
			<p class="MLP_text ParaOverride-1">Čekám, až mu skončí služba.</p>
			<p class="MLP_text ParaOverride-1">Čekám, až mu skončí služba, protože se neodvažuji k&#160;pustému domu vydat sama.</p>
			<p class="MLP_text ParaOverride-1">Když jdeme nočním městem, zastavím se v&#160;bistru a&#160;poručím si párek. Pak ho nechám čekat na chodníku a&#160;zmizím v&#160;telefonní budce, matčin stav je nezměněn, sestra má ve sluchátku kovový hlas a&#160;vyčte mi, že jsem odešla; když vyjdu ven, párek v&#160;jeho ruce je nedotčený, slabě se chvěje pod vrstvou hořčice.</p>
			<p class="MLP_text ParaOverride-1">Do čtvrti, kde žije matka, jedeme autobusem. Posadíme se vedle sebe a&#160;on na chvíli usne, vzbudím ho na konečné a&#160;pak ještě musíme jít kus cesty pěšky. Na zahradách, kolem nichž procházíme, se ještě neodhodlalo vypučet nic jiného než sněženky a&#160;krokusy, stromy váhají s&#160;nalitými pupeny.</p>
			<p class="MLP_text_bez1radku_-12-0- ParaOverride-1">Dům, ve kterém jsem vyrůstala, je temný. Plot mi sahá sotva k&#160;prsům, branka nemá kliku, musím prostrčit ruku a&#160;otevřít ji zevnitř.</p>
		</div>
</body>
</html>