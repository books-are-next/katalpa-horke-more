<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="NADPIS_KATALPA_VPRAVO"><span class="CharOverride-2">MARIE <br/>David</span></p>
			<p class="MLP_dopis_podpis ParaOverride-1">/souš/</p>
			<p class="MLP_text_bez1radku ParaOverride-1">O&#160;muži Davidovi mohu říct jen tolik:</p>
			<p class="MLP_text ParaOverride-1">Poprvé jsem se s&#160;ním milovala potmě. Nemohla jsem jinak než potmě, když při plném vědomí.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Znala jeho hlas, způsob chůze a&#160;tvář, jeho postavu, zatažené břicho i&#160;ruce, spuštěné podél těla; zatímco jedním okem pátrala v&#160;jídelním lístku, druhým si ho prohlížela.</p>
			<p class="MLP_text ParaOverride-1">První záchvěv přišel s&#160;jídlem, které jí přinesl. Položil před ni talíř a&#160;s&#160;lehkou úklonou se vzdálil; všimla si, že ji při tom stále pozoruje. Zjistila, že jí přinesl něco, co si neobjednala, a&#160;otevřela ústa, aby ho přivolala zpátky. Ale pak si to rozmyslela, a&#160;posléze její rozmrzelost zmizela.</p>
			<p class="MLP_text ParaOverride-1">Namlouval si ji prostřednictvím jídla. Nikdy nepřinesl to, co Marie chtěla. Brzy nabyla dojmu, že jí chce sdělit cosi konkrétního, brambory se staly nositeli významu stejně jako písmo; zhluboka vdechovala pach tučného masa, posunovala mrkev sem a&#160;tam a&#160;zkoumala vejce.</p>
			<p class="MLP_text ParaOverride-1">Podsouval jí vlastní chutě, zaměňoval slanou za sladkou, místo zeleniny nosil maso a&#160;místo masa polévku; s&#160;vážnou tváří si poznamenal její objednávku a&#160;odešel do kuchyně, zatímco ona se snažila tvářit nevzrušeně, a&#160;když si uvědomila, že sedí s&#160;ohnutými zády a&#160;narovnala se, bodlo ji ve slabinách.</p>
			<p class="MLP_text_bez1radku_-12-0- ParaOverride-1">Nechala mu na stole svou vizitku. Viděla ještě ode dveří, jak vystupuje z&#160;ubrusu jako bílá kost, vydala mu své jméno a&#160;ani nečekala, jak na to bude reagovat, zaplatila, dopila víno a&#160;nechala po sobě stopu, zářivý obdélník u&#160;prázdné skleničky.</p>
			<p class="MLP_text_bez1radku_-12-0- ParaOverride-1">Trvalo mu několik týdnů, než se osmělil a&#160;zavedl ji do skladu. Procházeli mezi prostřenými stoly, ona krok za ním, netrpělivá a&#160;zvědavá, on se zdviženou bradou a&#160;sevřenými rty.</p>
			<p class="MLP_text ParaOverride-1">Nebyla překvapená, když se jí poprvé dotkl. Zavřela oči a&#160;vyslala k&#160;němu prsty; narazila do krabice s&#160;čajem, než nahmatala jeho tvář.</p>
		</div>
</body>
</html>