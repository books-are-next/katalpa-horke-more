<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="NADPIS_KATALPA_VPRAVO"><span class="CharOverride-2">MARIE <br/>Dům</span></p>
			<p class="MLP_dopis_podpis">/prameny/</p>
			<p class="MLP_text_bez1radku ParaOverride-1">Horko.</p>
			<p class="MLP_text ParaOverride-1">Už ani nečekám, že přijde spánek. Převaluji se z&#160;boku na bok, rušena vlastními pohyby.</p>
			<p class="MLP_text ParaOverride-1">Myslím na léviovský dům.</p>
			<p class="MLP_text ParaOverride-1">Myslím na něj víc než na muže Davida.</p>
			<p class="MLP_text ParaOverride-1">Myslím na něj víc než na Jakubu.</p>
			<p class="MLP_text_bez1radku_-12-0- ParaOverride-1">Horko.</p>
			<p class="MLP_text ParaOverride-1">Květiny klopí listy, slyším je šelestit ve tmě.</p>
			<p class="MLP_text_bez1radku_-12-0- ParaOverride-1">Do léviovského domu se odvažuji vstoupit jen tehdy, když jdu navštívit matku.</p>
			<p class="MLP_text ParaOverride-1">Do léviovského domu se stěží odvažuji vstoupit.</p>
			<p class="MLP_text_bez1radku_-12-0- ParaOverride-1">Myslím na něj od chvíle, kdy se mi o&#160;něm zdál sen.</p>
			<p class="MLP_text_bez1radku_-12-0- ParaOverride-1">Druhý den vyprávím o&#160;svém snu Aniele.</p>
			<p class="MLP_text_bez1radku_-12-0- ParaOverride-1">Napřed jsem musela jít hustým lesem. Cítila jsem, jak mi prorůstá tělem, mlází, mech a&#160;borůvčí, v&#160;žaludku mi zapustil kořeny ostružiník a&#160;v&#160;plicích chrpa, oči jsem měla vraní.</p>
			<p class="MLP_text ParaOverride-1">Zvířata mě nechávala na pokoji, nepokoušela mě, ale ani se ke mně nelísala, bylo to, jako bych byla obehnaná hradbami, nic, co jsem sama nechtěla, mě nedokázalo zachytit, větve, trny ani skála.</p>
			<p class="MLP_text ParaOverride-1">U&#160;každého stromu jsem se zastavovala a&#160;rozhlížela. Zvedala jsem hlavu k&#160;obloze, ale stromy byly tak vysoké, že jsem neviděla nic než kmeny rozpukající se ve větvoví.</p>
			<p class="MLP_text ParaOverride-1">Nevěděla jsem, kudy se vydat.</p>
			<p class="MLP_text ParaOverride-1">Byla jsem ve středu vlastního snu. Jazyky kolem mě byly zmatené. I&#160;já jsem měla svou řeč, tiché naříkání, měkké a&#160;hluboké, tření dvou oblázků potažených kůží. Vycházelo mi z&#160;celého těla. Rodilo se v&#160;prstech na nohou a&#160;mohutnělo v&#160;bedrech, divokou vlnou se neslo k&#160;plicím a&#160;pronikalo do úst. Vzdychla jsem, nejprve tiše, sotva slyšitelně, ale pak jsem zapomněla sevřít rty a&#160;zanaříkala jsem hlasitěji, a&#160;čím silněji se můj nářek dral ven, tím rychleji jsem běžela, protože jsem chtěla najít místo, kde bych mohla být se svým křikem sama.</p>
			<p class="MLP_text ParaOverride-1">Nakonec jsem se zastavila a&#160;podvolila se bolesti, která mě plnila od špiček prstů po klenbu čela, před léviovským domem jsem se zastavila, uprostřed zahrady.</p>
			<p class="MLP_text_bez1radku_-12-0- ParaOverride-1">Dokud ten dům stojí, sotva se mohu počítat mezi živé.</p>
		</div>
</body>
</html>