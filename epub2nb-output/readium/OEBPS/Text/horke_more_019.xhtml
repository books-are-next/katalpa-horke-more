<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-17" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="NADPIS_KATALPA_VPRAVO"><span class="CharOverride-2">MARIE <br/>Aniela</span></p>
			<p class="MLP_dopis_podpis ParaOverride-1">/přítoky/</p>
			<p class="MLP_text_bez1radku ParaOverride-1">O&#160;Aniele se dozvěděla od Jakuby. Od té doby nemohla spát.</p>
			<p class="MLP_text ParaOverride-1">Předpokládala, že Jakuba žije sama. A&#160;zatímco tiše snila, Jakuba objímala jinou. Když to Marie zjistila, pocítila žárlivost a&#160;na několik dní o&#160;sebe přestala dbát. Přemýšlela. Soustředila se. Nakonec se oblékla a&#160;s&#160;namalovanými rty začala zkoumat své možnosti.</p>
			<p class="MLP_text_bez1radku_-12-0- ParaOverride-1">Aniela. Kdo je to?</p>
			<p class="MLP_text_bez1radku_-12-0- ParaOverride-1">Nedokázala si představit, že by se o&#160;Jakubino kouzlo měla s&#160;někým dělit.</p>
			<p class="MLP_text_bez1radku_-12-0- ParaOverride-1">Naléhala na Jakubu tak dlouho, dokud jí neprozradila, kde Aniela bydlí.</p>
			<p class="MLP_text ParaOverride-1">Večer se šla projít k&#160;jejímu domu. Ocitla se v&#160;bohaté čtvrti, stíny nosatých nymfiček, střežících římsy, dosahovaly až na chodník.</p>
			<p class="MLP_text ParaOverride-1">Postávala před Anieliným domem a&#160;četla jména na zvoncích. Podle titulu poznala, že Aniela je lékařkou, a&#160;protože její jméno bylo na zvoncích uvedeno dvakrát, usoudila, že ordinaci má také v&#160;domě. Zaklonila hlavu a&#160;pozorovala řadu tmavých oken.</p>
			<p class="MLP_text ParaOverride-1">Pak váhavě obešla dům. Pokud měl dvůr nebo zahradu, nebylo možné se tam dostat, protože ze tří stran k&#160;němu přiléhaly jiné budovy. Znovu se zastavila před vchodem. Polkla a&#160;opět kolečko kolem domu, v&#160;oknech tma. Při třetí obchůzce ji začal tlačit měchýř. Chvilku se bezradně opírala o&#160;zeď, potom si stáhla kalhotky a&#160;vymočila se silným proudem. Ulevilo se jí a&#160;zasmála se, bradu zvednutou.</p>
			<p class="MLP_text ParaOverride-1">Stiskla Anielin zvonek, rychle přeběhla k&#160;protějšímu domu a&#160;obja­la kamennou sochu.</p>
			<p class="MLP_text_bez1radku_-12-0- ParaOverride-1">Bílá skvrna za oknem, poprvé vidí Anielu. Zatajila dech, představuje si, jak Aniela hmatá po kličce. Otevře obě okenní křídla zároveň, paže rozpjaté. Začichá. Ucítí něco neznámého. Očima pátrá v&#160;listoví vrženém na chodník. Satyr, o&#160;kterého se opírá, polyká Mariinu ruku, takže se k&#160;němu obrátí zády a&#160;nehtem přitom škrábne o&#160;kámen.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Jakubin obličej zůstává bez výrazu.</p>
			<p class="MLP_text ParaOverride-1">Trýzním ji.</p>
			<p class="MLP_text ParaOverride-1">Co dělá Aniela? ptám se.</p>
			<p class="MLP_text ParaOverride-1">Pomáhá takovým, jako jste vy, řekne nakonec.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vypravím se za ní.</p>
			<p class="MLP_text ParaOverride-1">Schody.</p>
			<p class="MLP_text ParaOverride-1">Zábradlí s&#160;mosaznými sloupky.</p>
			<p class="MLP_text ParaOverride-1">Stoupám.</p>
			<p class="MLP_text ParaOverride-1">Zákoutí v&#160;mezipatrech jsou šerá.</p>
			<p class="MLP_text ParaOverride-1">V&#160;domovním výklenku temno a&#160;prach.</p>
			<p class="MLP_text_bez1radku_-12-0- ParaOverride-1">Anieliny dveře.</p>
			<p class="MLP_text_bez1radku_-12-0- ParaOverride-1">Přemlouvám ji, chci se jí vetřít do přízně.</p>
			<p class="MLP_text ParaOverride-1">Odmítne mě a&#160;já se posadím u&#160;dveří a&#160;začnu je hrýzt. Stojí mě to velké úsilí, protože nemám takové věci ve zvyku. Dveře jsou ze silného dřeva a&#160;úštěpky barvy mi zůstávají v&#160;zubech.</p>
			<p class="MLP_text_bez1radku_-12-0- ParaOverride-1">Nakonec se Aniela slituje, donutím ji ustoupit.</p>
			<p class="MLP_text_bez1radku_-12-0- ParaOverride-1">Stále ještě nevím, čím se živí. Je lékařkou a&#160;já bych si přála, aby rovnala křivé kostrče, předepisovala ortopedické boty nebo se zrcadlem v&#160;ruce naslouchala nářkům neplodných. Až uvidím její ordinaci, budu si muset vymyslet, s&#160;čím za ní přicházím.</p>
			<p class="MLP_text ParaOverride-1">Za několik dní mám jasno. V&#160;Pokoji, kam mě zavedla, se drží pach cigaret, je to vůně jejího muže, která sem vstupuje z&#160;jiné místnosti. Jeden, dva, tři kroky k&#160;pohovce, která se tyčí uprostřed místnosti. Hromobití vyschlého dřeva s&#160;hrázičkou řídké květované látky, přejedu po ní prstem, takže klapot Freudovy uvolněné jazylky, to je horší než zubař.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Anielina pohovka.</p>
			<p class="MLP_text ParaOverride-1">Je přitažlivá? Určitým způsobem ano, a&#160;navíc už jsem viděla horší.</p>
			<p class="MLP_text ParaOverride-1">Porodní lůžko měšťačky, pohybující se výhradně v&#160;salonech.</p>
			<p class="MLP_text ParaOverride-1">Jaké má vznosné čelo! Trnou mi zuby&#160;– postel z&#160;výprodeje!</p>
			<p class="MLP_text ParaOverride-1">Jdu k&#160;ní opatrně, a&#160;rozhodně ji nechci brát do ruky; copak se s&#160;takovou věcí dělá?</p>
			<p class="MLP_text ParaOverride-1">Já jsem nevinná, a&#160;ona mě zavalí dřevem!</p>
			<p class="MLP_text ParaOverride-1">Pod prstem plátno&#160;– srdce mi povyskočí&#160;– potažené voskem. Představa nepromokavého sofa mě odpuzuje, tak přece je pravda, že pod sebe nevěsty při první noci podsouvaly gumovou podložku.</p>
			<p class="MLP_text ParaOverride-1">Látka pod mýma rukama měkne. To se mi líbí. Skloním se a&#160;dýchnu na ni; to dělají všichni, poznamená Aniela za mými zády.</p>
		</div>
</body>
</html>