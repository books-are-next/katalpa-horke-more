<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-42</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-42" xml:lang="cs-CZ">
		<div class="Z-kladn--textový-r-meček">
			<p id="_idParaDest-39" class="NADPIS_KATALPA_VPRAVO"><span class="CharOverride-2">ANIELA <br/>Magdaléna</span></p>
			<p class="MLP_dopis_podpis ParaOverride-1">kdysi<br/>/strnulost/</p>
			<p class="MLP_text_bez1radku ParaOverride-1">Magdaléna přinesla granátové jablko.</p>
			<p class="MLP_text ParaOverride-1">Je to poklad, řekla a&#160;položila ho na lavici.</p>
			<p class="MLP_text ParaOverride-1">Tmavé oči a&#160;velká ústa.</p>
			<p class="MLP_text ParaOverride-1">Dej mi ho! Žlutá slupka se stáhla před cizí dlaní a&#160;Magdaléna si jablko vtiskla do důlku pod břichem.</p>
			<p class="MLP_text ParaOverride-1">Dám ho Anně, řekla.</p>
			<p class="MLP_text ParaOverride-1">Nechci, odpověděla jsem a&#160;obrátila se zády.</p>
			<p class="MLP_text_bez1radku_-12-0- ParaOverride-1">Znaly jsme se teprve pár měsíců, a&#160;už jsme si vyrazily zuby. Ne­můžeme se vystát od chvíle, kdy se ze stupínku před tabulí ozvalo, Börnerová, a&#160;vstaly jsme obě. Magdaléna, která seděla v&#160;první lavici, zaslechla zvuk odsouvané židle a&#160;otočila se.</p>
			<p class="MLP_text_bez1radku_-12-0- ParaOverride-1">Naše jména odlišovala jen grafická podoba.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Kaluže.</p>
			<p class="MLP_text_bez1radku_-12-0- ParaOverride-1">Když jsem šla k&#160;Magdaléně, pršelo.</p>
			<p class="MLP_text_bez1radku_-12-0- ParaOverride-1">Mokrý kabát jsem odložila v&#160;jejím pokoji. Seděla na posteli a&#160;pozorovala mě. Byla oblečená do stejných šatů jako ve škole, do vlněné sukně a&#160;blůzy pod krkem stažené stuhou. Punčochy měla tak prodřené, že špičkou prosvítal bílý nehet.</p>
			<p class="MLP_text_bez1radku_-12-0- ParaOverride-1">Granátové jablko se třpytilo na okně.</p>
			<p class="MLP_text_bez1radku_-12-0- ParaOverride-1">Nedýchala jsem.</p>
			<p class="MLP_text_bez1radku_-12-0- ParaOverride-1">Magdaléna otočila vypínačem a&#160;zbavila pokoj světla. Jablko dál zářilo jako lampión. Jeho záře se přelila do jejího obličeje, očí, zubů, brady.</p>
			<p class="MLP_text ParaOverride-1">Sama se změnila v&#160;kulatý plod.</p>
			<p class="MLP_text_bez1radku_-12-0- ParaOverride-1">Potom jsme obě zapomněly, proč jsem přišla.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Magdaléna líbá Anielu na rty, bradu, tváře.</p>
			<p class="MLP_text ParaOverride-1">Okenní parapet je prázdný.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nehnou se od sebe na krok. Když jdou po ulici, Magdaléna nevkročí na chodník a&#160;nechá se postříkat protijedoucím autem. Cítí se jako hrdinka, když vozí Anielu na rámu svého kola, v&#160;pase uvázaný Anielin svetr se žlutou hvězdou, kterou večer obkresluje na její nahá záda. Je tak vzrušená láskou k&#160;přítelkyni, že se pouští do stále odvážnějších kousků, shání pro Anielu čokoládu, vodí ji do zadních řad kina, prochází se po městě v&#160;jejích označkovaných šatech.</p>
			<p class="MLP_text_bez1radku_-12-0- ParaOverride-1">A&#160;zatímco si při vyučování píše úhledným a&#160;velkým písmem poznámky (aby je Aniela mohla pohodlně přečíst, večer, v&#160;posteli, což je jedna z&#160;výhod toho, že nesmí navštěvovat školu), její otec začíná být neklidný. Ve skříni má připravené křestní listy, které mají větší váhu než celý jeho obchod. V&#160;duchu se s&#160;Magdalénou pře; mezi dvěma body, mužem a&#160;ženou, otcem a&#160;dcerou, se jako dlouhá šňůra napíná budoucnost rodiny Börnerů, zuřivě na ní plápolá tajemství, ukryté hluboko v&#160;Magdalénině těle: možnost vyrůst o&#160;spoustu centimetrů, změnit účes a&#160;naučit se řídit automobil, možnost ukrýt se mezi bílými stehny Anielina těla a&#160;dočíst Joyceova Odyssea do posledních slov poslední věty (ano řekla jsem ano chci Ano).</p>
			<p class="MLP_text_bez1radku_-12-0- ParaOverride-1">Jedné noci roztrhá Magdalénin otec oblečení a&#160;ručníky a&#160;ucpe jimi škvíry v&#160;oknech a&#160;pode dveřmi. Pak se skloní nad spící Magdalénou, ve tmě není vidět jeho tvář ani její tělo. Přitiskne si ruku na hruď a&#160;pomalu se krade k&#160;plynovému kotli. Jeho ostražité uši předznamenávají syčení plynu, a&#160;proto ho znepokojí, že po otočení kohoutkem zůstává kotel tichý. Chvilku trvá, než si uvědomí, že někde přerušili plynové potrubí.</p>
			<p class="MLP_text ParaOverride-1">Zbytek noci stráví tím, že opatrně vyšťourává z&#160;oken a&#160;dveří rozcupované oblečení, a&#160;pak až do rána sedí uprostřed kuchyně a&#160;pláče.</p>
			<p class="MLP_text_bez1radku_-12-0- ParaOverride-1">Na konci týdne se mu přece podaří dosáhnout cíle, svistot plynu mu připomíná cosi z&#160;dětství, ale nevzpomíná si přesně.</p>
			<p class="MLP_text ParaOverride-1">Uspěje tak dokonale, že se Magdaléna změní v&#160;modrý květ; zatímco jemu vystoupí oči a&#160;tváře zrudnou jako otevřená rána, Magdaléna hraje všemi odstíny modré, oční víčka má modrá jako hořec, podbřišek světle fialový a&#160;pohlaví jako zralou švestku.</p>
		</div>
</body>
</html>