<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-66</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-66" xml:lang="cs-CZ">
		<div class="Z-kladn--textový-r-meček">
			<p id="_idParaDest-63" class="NADPIS_KATALPA_VPRAVO"><span class="CharOverride-2">ANIELA <br/>Sestra Marie </span></p>
			<p class="MLP_dopis_podpis ParaOverride-1">kdysi <br/>/žár/</p>
			<p class="MLP_text_bez1radku ParaOverride-1">Jen se přiblížit, šeptá Marie, Anielina sestra, a&#160;bradavky jí ve tmě žhnou.</p>
			<p class="MLP_text ParaOverride-1">Co vzplane jako první? Břicho to určitě nebude, možná kost, brada nebo kyčle.</p>
			<p class="MLP_text ParaOverride-1">Sama si netroufá, a&#160;tak tiše naléhá, přemlouvá Anielu k&#160;výtržnosti.</p>
			<p class="MLP_text ParaOverride-1">Tiskne se k&#160;ní tváří, z&#160;vlhkého vzduchu krade slova, zoufale, nezáleží jí na tom, jestli vzbudí ostatní ženy.</p>
			<p class="MLP_text ParaOverride-1">Aniela si to dokáže představit. Obrátí se k&#160;Marii a&#160;narazí na její zuby; když ji objímá, necítí pod prsty nic než dno.</p>
			<p class="MLP_text ParaOverride-1">Nakonec se k&#160;ní Marie, podrážděna její váhavostí, otočí zády. Když Aniela vidí sestřina ramena, zatne do ní prsty. Marie se k&#160;ní znovu přitiskne.</p>
			<p class="MLP_text ParaOverride-1">Plánují. Budou se držet za ruce. Jedna potáhne druhou.</p>
			<p class="MLP_text ParaOverride-1">Zapomínají na stráže i&#160;na psy.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Marie nakonec zůstane sama.</p>
			<p class="MLP_text ParaOverride-1">Prohne se v&#160;zádech a&#160;ve stejném okamžiku zazní střelba. Nečeká to a&#160;k&#160;drátům doběhne po špičkách. Ještě před chvílí držela sestřinu ruku a&#160;cítila, jak se proměňuje v&#160;skálu; nedokázala z&#160;Aniely oddrolit ani kousíček.</p>
			<p class="MLP_text ParaOverride-1">Když se rozběhla, zranila jí prsty.</p>
			<p class="MLP_text_bez1radku_-12-0- ParaOverride-1">K&#160;dosažení cíle stačily Marii tři skoky; Aniela je později vnímala jako velký zářivý oblouk.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Večer za mnou přišla. Čekala na vysvětlení. Měla vyhráno, bylo jí vidět až do žaludku. Ale její vztah k&#160;věcem končil tím, že jimi mohla procházet.</p>
			<p class="MLP_text ParaOverride-1">Elektrické dráty jí neublížily, neměla nakřivo ani vlásek. Cítila jsem, že se vedle mě zvedá Mirjamka, průhledná jako ona, a&#160;položila jsem na ni ruku, vtlačila jsem ji zpátky do slamníku.</p>
			<p class="MLP_text ParaOverride-1">Má sestra měla průsvitné čelo, za ním jsem viděla mraky a&#160;páru. Nemohla být ničím jiným než vzpomínkou.</p>
			<p class="MLP_text ParaOverride-1">Mirjamka vedle mě vydala vítězný skřek, radostně bušila pěstí do kavalce.</p>
		</div>
</body>
</html>