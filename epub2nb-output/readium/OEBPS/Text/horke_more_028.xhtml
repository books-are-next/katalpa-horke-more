<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-26</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-26" xml:lang="cs-CZ">
		<div class="Z-kladn--textový-r-meček">
			<p id="_idParaDest-23" class="NADPIS_KATALPA_VPRAVO"><span class="CharOverride-2">MARIE <br/>Matka <br/>Dům</span></p>
			<p class="MLP_dopis_podpis ParaOverride-1">/vlnolam, prameny/</p>
			<p class="MLP_text_bez1radku ParaOverride-1">Pořád jsem tady. Červe, nebudu tvým Lazarem, zůstanu.</p>
			<p class="MLP_text ParaOverride-1">Chtěla jsem zmizet za svítání, opustit dům.</p>
			<p class="MLP_text ParaOverride-1">Jakmile jsem se oblékla do špinavého županu, věděla jsem, že neodejdu. Klíč od šatníku mi podala babička Léviová, a&#160;má ruka její neprošla. Nechala jsem otevřené dveře do kuchyně a&#160;při oblékání poslouchala matčin hlas; když domluvila, ozval se potlesk. Pak odkašlávání, vrzání židlí. Kroky. Posadila jsem se na postel. Vyplenila jsem šatník a&#160;tiskla se ke své kořisti, almara za mnou se zubatila prádlem, břicho děravé, rovný šev, odírčí přeťaté škrábancem, zkuste si podat ruku s&#160;mrtvým, a&#160;trefit se na poprvé; skříň byla otevřena a&#160;vyvržena klíčem, který mi podala Rivka, babička Léviová.</p>
			<p class="MLP_text_bez1radku_-12-0- ParaOverride-1">Ráno byla kuchyně prázdná. Ve vzduchu pach manéže. Podlaha vlhká. Ti, kdo tu byli, vysáli šťávu z&#160;rostlin a&#160;vzduch z&#160;prostoru mezi obrazem a&#160;rámem, z&#160;malby zbyl popel.</p>
			<p class="MLP_text ParaOverride-1">Chvíli jsem hledala něco dalšího. Oříškové slupky, bublavý dech, který vychází koni zpod ocasu, zhoupnutí, kotníky otlačené od hrazdy. Podpaží, které nevstupuje do těla. Kousky barevného smaltu, štěpy dřevěných paliček.</p>
			<p class="MLP_text ParaOverride-1">Když jsem pocítila únavu, posadila jsem se a&#160;mezi stehny sevřela cípy županu. Světlo mě předešlo do tmavých koutů. Byla jsem bosa a&#160;pod patu špičku se mi drala oblost, jako bych chodila po jablku.</p>
			<p class="MLP_text ParaOverride-1">Byla jsem sama, šťastně sama.</p>
			<p class="MLP_text ParaOverride-1">Odněkud jsem to musela vědět. Jestli to byl příběh, vstoupil do mě nepozorovaně. Nevzpomínám si, že by mi o&#160;tom někdo vyprávěl.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Třetí noc v&#160;léviovském domě.</p>
			<p class="MLP_text ParaOverride-1">Matka je stále v&#160;bezvědomí. Odpoledne jsem navštívila Anielu. Mluvila jsem s&#160;ní o&#160;domě, který mě přivábil svou vůní.</p>
			<p class="MLP_text ParaOverride-1">Nesnesu ho.</p>
			<p class="MLP_text ParaOverride-1">Jeho strukturu jsem objevila náhodou, snad ve snu.</p>
			<p class="MLP_text_bez1radku_-12-0- ParaOverride-1">Třetí noc v&#160;léviovském domě.</p>
			<p class="MLP_text ParaOverride-1">Když se vracím od Aniely, přemýšlím nad ním. V&#160;trávě jsou stopy, které jsem tu zanechala první den.</p>
			<p class="MLP_text ParaOverride-1">Léviové se ještě nezačali scházet, čekají, až tma zhoustne.</p>
			<p class="MLP_text ParaOverride-1">Jsem složena z&#160;jejich kostí, patřím do slov, která si vyměňují.</p>
			<p class="MLP_text ParaOverride-1">Jednoho dne budu s&#160;napětím hltat vyprávění toho, kdo usedne v&#160;jejich středu.</p>
			<p class="MLP_text ParaOverride-1">Se zvědavýma očima se posadím do přední řady a&#160;přivlastním si cizí bolest.</p>
			<p class="MLP_text ParaOverride-1">Jsem Léviová.</p>
			<p class="MLP_text ParaOverride-1">Netrpím.</p>
			<p class="MLP_text_bez1radku_-12-0- ParaOverride-1">Třetí noc v&#160;léviovském domě, a&#160;už je nedokážu opustit.</p>
			<p class="MLP_text ParaOverride-1">Spěchám do kuchyně a&#160;pomáhám chystat židle.</p>
			<p class="MLP_text ParaOverride-1">Jsem jedna z&#160;nich.</p>
			<p class="MLP_text ParaOverride-1">Usedám a&#160;zakrývám si oči.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Marie se posadí vedle hubené Léviovny; kdyby chtěla, mohla by jí složit ruce do klína.</p>
			<p class="MLP_text ParaOverride-1">Dnes byla Aniela neodbytná, řekne tiše. Chtěla vědět, proč se Léviové scházejí. Zajímala ji matčina klíčová dírka. Z&#160;mé tváře vykvétaly růže, když jsem o&#160;tom mluvila.</p>
			<p class="MLP_text ParaOverride-1">Mariina sousedka se otočí.</p>
			<p class="MLP_text ParaOverride-1">Marie ucítí opatrný dotek na ramenou. Žena je přivábena studem. Marie si nevšímá její hltavosti, a&#160;ona, zatímco žere, naslouchá. Rukama objímá Mariin krk.</p>
			<p class="MLP_text ParaOverride-1">Soustředila jsem se na prázdno, myslí si Marie, a&#160;neviděla to, co přebývá.</p>
			<p class="MLP_text ParaOverride-1">Ta vedle ní polyká.</p>
			<p class="MLP_text ParaOverride-1">Nebloudíme, řekne Marie.</p>
			<p class="MLP_text ParaOverride-1">Žena po její pravici: Dávno ne.</p>
			<p class="MLP_text ParaOverride-1">Jsme si jisti.</p>
			<p class="MLP_text ParaOverride-1">A&#160;znovu po pravici: To ano. To ano.</p>
			<p class="MLP_text ParaOverride-1">Je nás mnoho. Neubýváme.</p>
			<p class="MLP_text ParaOverride-1">Obě se rozhlédnou. Od Léviů černo.</p>
			<p class="MLP_text ParaOverride-1">Léviové totiž, vyprávěla Marie Aniele, nedokážou trpět.</p>
			<p class="MLP_text ParaOverride-1">Jsou nasyceni, ale chtějí hladovět.</p>
			<p class="MLP_text ParaOverride-1">Je to tak, řekne Mariina sousedka. Nemluvíme o&#160;ničem jiném. Hladovíme po hladu.</p>
			<p class="MLP_text_bez1radku_-12-0- ParaOverride-1">A&#160;pak, řekne Marie ženě vedle sebe, uchopila Aniela kámen a&#160;udeřila mě do čela.</p>
			<p class="MLP_text ParaOverride-1">Žena pohlédne na její tvář.</p>
			<p class="MLP_text ParaOverride-1">Zasáhla mě, řekne Marie. Kámen stekl do mého klína, oči jsem měla plné písku.</p>
			<p class="MLP_text ParaOverride-1">Ale mé čelo zůstalo neporušené.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Kromě toho, který svou jedinečnost okusil jako první, nikdo z&#160;Léviů nevěděl, jak se to stalo.</p>
			<p class="MLP_text ParaOverride-1">Dýchali čistý vzduch a&#160;neznali nebezpečí.</p>
			<p class="MLP_text ParaOverride-1">Rozhodně to nebylo dobré. Ale nemohli s&#160;tím nic dělat. Někteří z&#160;těch, kdo byli shromážděni v&#160;kuchyni, vzpomínali na své první pokusy o&#160;zteč tajemství.</p>
			<p class="MLP_text_bez1radku_-12-0- ParaOverride-1">Dveře jsme nechali čisté, řekne muž s&#160;mírnými ústy. Prohlédli jsme veřeje i&#160;nadpraží, aby v&#160;kameni nezůstala ani kapka krve, slza prys­kyřice ve dřevě.</p>
			<p class="MLP_text ParaOverride-1">Vchody vydrhnuté, podlahy bez šlápot. A&#160;hlavně žádná krev, rozhodně ne ten večer. Ani beránka jsme nejedli.</p>
			<p class="MLP_text ParaOverride-1">Vyhnul se nám, vzdychne muž stísněně.</p>
			<p class="MLP_text ParaOverride-1">Všechno, co nebylo z&#160;Izraele, pobil. Ale nás minul. Přehlédl. Čekali jsme ránu, a&#160;On nepřišel, přestože naše dveře byly čisté.</p>
			<p class="MLP_text ParaOverride-1">Mořem jsme prošli poslední, pokračuje. Lovili jsme ryby a&#160;On za námi polykal vojáky. Vysával z&#160;nich morek, ohýbal jejich záda.</p>
			<p class="MLP_text_bez1radku_-12-0- ParaOverride-1">Nikdy jsme netrpěli, muž si mne prsty, tak jako ostatní. A&#160;to není, pohlédne na Marii, pro Žida bezpečné.</p>
			<p class="MLP_text_bez1radku_-12-0- ParaOverride-1">Smějí se. Myslím, že jenom někteří, ale když se rozhlédnu, zjistím, že v&#160;tom jsou zajedno. Jsem z&#160;nich, a&#160;smát se nedokážu.</p>
			<p class="MLP_text ParaOverride-1">Jsou tady Léviové a&#160;také ti, kteří se Léviovými stali sňatkem. Scházejí se tu proto, aby hovořili o&#160;utrpení. Ti, kdo původně nejsou z&#160;Léviů, vědí, o&#160;čem mluví. Poznám je teprve ve chvíli, kdy usednou do židle uprostřed místnosti a&#160;začnou vyprávět.</p>
			<p class="MLP_text_bez1radku_-12-0- ParaOverride-1">Slovem přichází k&#160;Léviovým bolest.</p>
			<p class="MLP_text ParaOverride-1">Kuchyně jihne polohlasem. Ti, kterým se vyhnulo pronásledování, morové rány a&#160;smrt, žasnou nad slovosledem. Interpunkce jim otvírá žíly, syntax bere dech. Ve středníku milují kata, zeugmatem k&#160;nim promlouvá On.</p>
			<p class="MLP_text_bez1radku_-12-0- ParaOverride-3">Pálili mi paty –<br/>bohudíky…<br/>Stahovali z&#160;kůže –<br/>cítíme to!<br/>Vyhnali nás z&#160;města –<br/>o nic jste nepřišli, my v&#160;něm zůstali.</p>
			<p class="MLP_text_bez1radku_-12-0- ParaOverride-1">Smích.</p>
			<p class="MLP_text ParaOverride-1">Sňatky Léviové uzavírají s&#160;těmi, kdo znají bolest a&#160;přetékají slovy.</p>
			<p class="MLP_text ParaOverride-1">Někteří z&#160;Léviů na to přišli sami, jiné na to upozornili rodiče. Několik prvních rodin se domnívalo, že je to štěstí. Zpočátku si to myslela i&#160;židovská obec a&#160;Léviové byli považováni za rod obdařený výjimečným požehnáním.</p>
			<p class="MLP_text ParaOverride-1">Později to začalo být divné. Proč oni nikdy, když ostatní stále častěji?</p>
			<p class="MLP_text ParaOverride-1">Jistota, která Léviovy provázela, byla bez hranic. Tučněli a&#160;bytněli v&#160;ní a&#160;brzy přestali rozlišovat původ věcí; přátelili se s&#160;těmi, kdo přikazovali pálit ohně a&#160;vyprazdňovat domy. O&#160;své výjimečnosti nedokázali přemýšlet, byla od věčnosti.</p>
			<p class="MLP_text_bez1radku_-12-0- ">Byli jsme bezmocní, řekne muž.</p>
			<p class="MLP_text ParaOverride-1">Zdá se mi, že je nejblíž tomu, který byl první, ale protože i&#160;on tápe, vím, že se mýlím.</p>
			<p class="MLP_text ParaOverride-1">Zůstávali jsme ukryti v&#160;moři. Kdo by přemýšlel o&#160;stvoření? Nebylo rybářů, skal ani porušení, kromě jediného, totiž toho, že porušeni nikdy nebudeme.</p>
			<p class="MLP_text ParaOverride-1">Myslím na dům ponořený v&#160;temnotě.</p>
			<p class="MLP_text ParaOverride-1">Jsem Léviová, Marie.</p>
			<p class="MLP_text_bez1radku_-12-0- ParaOverride-1">Za mými zády koluje sáček karamel, chřestí oříšky. Brzy přijde na řadu slovo, do židle uprostřed kuchyně usedá mladá žena.</p>
			<p class="MLP_text_bez1radku_-12-0- ParaOverride-1">Ostříhali mi vlasy</p>
			<p class="p.MLP_text_bez1radku ParaOverride-1">– jaké to bylo?</p>
			<p class="MLP_text ParaOverride-1">Ráno vypustili z&#160;vězení.</p>
			<p class="MLP_text ParaOverride-1">Žena na vratké židli tiskne kolena k&#160;sobě. Je stejně stará jako já, k&#160;Léviům se provdala před mnoha lety. Bránila se? Každá slušná dívka se chvíli brání. Byla nasáklá utrpením, ještě teď kulhá. Lévi k&#160;ní přišel v&#160;noci. Mluvil k&#160;ní tak, že se zapomněla. Vidím jejího Léviho, je to jeden z&#160;měšťanů v&#160;dlouhém plášti, milostně na ni patří. Ona samé mléko a&#160;med, ale jazyk jako jateční stůl.</p>
			<p class="MLP_text_bez1radku_-12-0- ParaOverride-1">S&#160;každým vytržením vlasu a&#160;zlomenou kostí drtí některý z&#160;Léviů v&#160;ústech praženou mandli, olizuje karamel, tiskne si dlaně na tvář.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Třetí noc v&#160;léviovském domě.</p>
			<p class="MLP_text ParaOverride-1">Pomýšlím na útěk.</p>
			<p class="MLP_text ParaOverride-1">Nedokážu tu zůstat.</p>
			<p class="MLP_text ParaOverride-1">Nakláním se a&#160;svírám hlavu mezi koleny.</p>
			<p class="MLP_text ParaOverride-1">Co se mnou bude?</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Začala jsem se měnit.</p>
			<p class="MLP_text ParaOverride-1">Když myslím na útěk, drkotám zuby.</p>
			<p class="MLP_text ParaOverride-1">Ztrácím se v&#160;sobě, jak dlouho ještě budu Marií?</p>
			<p class="MLP_text ParaOverride-1">S&#160;domem smím naložit, jak je mi milé, ale opustit ho?</p>
			<p class="MLP_text ParaOverride-1">Dívám se na své prsty, průsvitní.</p>
			<p class="MLP_text ParaOverride-1">Jestli dům opustím, snad zmizím docela.</p>
			<p class="MLP_text ParaOverride-1">Jak dlouho ještě budu Marií?</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Břemeno.</p>
			<p class="MLP_text ParaOverride-1">Jsem vyděšena jeho tíhou, neunesu ho.</p>
			<p class="MLP_text ParaOverride-1">Je třeba utéct.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vstanu a&#160;prodírám se pryč, kolem manéže a&#160;ještě jednou dokola, hledám skulinu, kterou bych mohla uniknout.</p>
			<p class="MLP_text ParaOverride-1">Jeden z&#160;léviovských mužů mě zastaví, v&#160;očích už mám kus volného nebe, prsty na klice, a&#160;řekne: Zkoušeli to mnozí. Vykladači Talmudu, matematici, filozofové. Někteří se dokonce stali křesťany.</p>
			<p class="MLP_text ParaOverride-1">Rozjímá přede dveřmi, za kterými začíná ráno. Když ho opustím, ztichne a&#160;uzavře se.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">V&#160;chodbě Marie potkává matku. Hlavu má zvednutou, zkoumá malbu těsně pod stropem. Marie se přitiskne ke stěně a&#160;opatrně se plíží ke dveřím záchodu, myslí na okno vedoucí do zahrady.</p>
			<p class="MLP_text ParaOverride-1">Přece ji matka setne pohledem. Je pružná, mladší, než kdy byla Marie.</p>
			<p class="MLP_text ParaOverride-1">Marie, Hořká, slyší ji.</p>
			<p class="MLP_text ParaOverride-1">Jsem to já, řekne Marie. Horký dech a&#160;dlaně na prsou, matka ji cpe před sebou do úzké místnosti, dokud se Marie nezastaví o&#160;mísu. Pak tiše zavře dveře, tvář má bílou a&#160;bezelstná ústa.</p>
			<p class="MLP_text ParaOverride-1">Jsem plná příběhů, řekne.</p>
			<p class="MLP_text ParaOverride-1">Otáčí se před Marií dokola, slisována v&#160;jediný odstavec, místa kloubů šerá.</p>
			<p class="MLP_text ParaOverride-1">Je čitelná, záda má čitelná, hýždě i&#160;boky, její kůže je knihovními zdmi. Pohybuje se naléhavě, víří tak, aby jí Marie rozuměla.</p>
			<p class="MLP_text ParaOverride-1">Naléhá na ni celým tělem; je tu něco, o&#160;čem ji chtěla zpravit už dávno. Přikládá líce k&#160;Mariině tváři, k&#160;uchu rty, a&#160;šeptá.</p>
			<p class="MLP_text ParaOverride-1">Vybral si mě mezi všemi, řekne.</p>
			<p class="MLP_text ParaOverride-1">Umíněný otec, Marie váží cestu, kterou urazil.</p>
			<p class="MLP_text ParaOverride-1">Nemohla jsem ho odmítnout.</p>
			<p class="MLP_text ParaOverride-1">Marie s&#160;nedůvěrou zírá do matčiných úst.</p>
			<p class="MLP_text ParaOverride-1">Na první schůzce od něj dostala čokoládový dort; objednal jí ho a&#160;díval se, jak v&#160;ní mizí.</p>
			<p class="MLP_text ParaOverride-1">Nemohla jsem ho odmítnout, opakuje matka.</p>
			<p class="MLP_text ParaOverride-1">Nikdo neodmítal Léviovy, přestože vstoupit s&#160;nimi do manželství bylo horší než…</p>
			<p class="MLP_text ParaOverride-1">Zavřísknutí. Matka si přitiskne ruku na břicho.</p>
			<p class="MLP_text_bez1radku_-12-0- ParaOverride-1">Chtěl tě zničit, řekne Marie. V&#160;žádném případě není s&#160;matkou na stejné lodi, ale záchod má svažující se podlahu, a&#160;to ji svádí k&#160;ne­uváženosti. Zatímco pozoruje lom porcelánu, matka od ní odtáhne tvář. Přemýšlí.</p>
			<p class="MLP_text ParaOverride-1">Copak Marie nic nepochopila? Nešlo o&#160;věci týkající se běžného života, alespoň v&#160;první řadě ne.</p>
			<p class="MLP_text_bez1radku_-12-0- ParaOverride-1">Byl to Lévi, řekne matka, o&#160;kterém jsem slýchávala už jako dítě. Lévi, hlava příběhu. Sotva jsem ho uviděla stát před domem, bylo mi jasné, že čeká na mě.</p>
			<p class="MLP_text ParaOverride-1">Vyprávěl mi, jak přežil válku, bez hvězdy a&#160;v&#160;dostatku. Já jsem mlčela, protože on o&#160;mně věděl všechno, jinak by si mě nevybral. Léviové si vždy vybírali ženy napuštěné utrpením a&#160;on dobře věděl, že mou rodinu vysáli, roztloukli a&#160;rozpustili, takže jsem zůstala sama.</p>
			<p class="MLP_text ParaOverride-1">Mluvil se mnou něžně a&#160;klidně, pokračuje matka. Potichu mě přesvědčoval, až jsem se rozhodla stát se jeho ženou. Nakonec jsem měla pocit, jako bych měla na výběr.</p>
			<p class="MLP_text_bez1radku_-12-0- ParaOverride-1">Ale ta klíčová dírka, řekne Marie, pomni, matko, copak se to dělá, šmírovat jeho rodiče?</p>
			<p class="MLP_text_bez1radku_-12-0- ParaOverride-1">Po schodech klouzala matka opatrně, radostně vzrušená tím, že u&#160;Léviů se život nezastavil. Sama nedokázala navázat na to, čím byla před válkou. V&#160;podkroví domu se milovala se svým mužem, ale myšlenkami byla o&#160;patro níž, kde se jeho rodiče, jak byla přesvědčena, zabývali něčím mnohem zajímavějším.</p>
			<p class="MLP_text ParaOverride-1">Berešit bara elohim.</p>
			<p class="MLP_text ParaOverride-1">Každý den putovala dolů, aby nahlédla do jejich života.</p>
			<p class="MLP_text ParaOverride-1">Spočítala si, že museli přežít obě války, a&#160;byla překvapena vynikajícím stavem jejich hrnců a&#160;pánviček. Když později svačila u&#160;své tchyně, obrátila talířek s&#160;apflštrůdlem a&#160;okamžitě pochopila, že nádobí dostali Léviové od německých návštěv; kromě hákového kříže nebylo na porcelánu ani škrábnutí.</p>
			<p class="MLP_text ParaOverride-1">Léviovým to nevadilo, ale ona, ačkoliv už byla jednou z&#160;nich, byla ohromena. Později našla ještě knihy a&#160;ložní prádlo, a&#160;po smrti starých rodičů dokonce fotografie, všechny věnované unserem kleinen Jüdelchen.</p>
			<p class="MLP_text ParaOverride-1">Brali všechno, řekne matka. Nepotřebovali rozlišovat, protože jim nikdy nehrozilo nebezpečí z&#160;barev.</p>
			<p class="MLP_text ParaOverride-1">Když zemřeli, vyčistila jsem jejich dům, zašeptá. A&#160;také jsem poprvé navštívila cirkus, léviovské tržiště hrůz.</p>
			<p class="MLP_text ParaOverride-1">Před Mariinýma očima bledne do dívčí podoby.</p>
			<p class="MLP_text ParaOverride-1">Marie pevně semkne víčka, takovou matku znát nechce.</p>
			<p class="MLP_text_bez1radku_-12-0- ParaOverride-1">Vzala jsem si, co mi patřilo, řekne matka. Když jste všichni odešli z&#160;domu, začala jsem znovu.</p>
			<p class="MLP_text ParaOverride-1">Jak by mohla? myslí si Marie.</p>
			<p class="MLP_text ParaOverride-1">Matka pozvolna mládne. Není z&#160;Léviů, a&#160;kotníky má rozbité jen od hry.</p>
			<p class="MLP_text ParaOverride-1">Vrátila jsem se, řekne Marii. Znovu chodím do školy.</p>
			<p class="MLP_text ParaOverride-1">Sešity si opravuje sama, nebo zastavila čas ještě někomu jinému? Marie se nakloní k&#160;tanečnímu pořádku, který jí ukazuje. Nakreslila ho pro sebe i&#160;pro své tři sestry, koneckonců někdo jí musí závidět.</p>
			<p class="MLP_text ParaOverride-1">Celé dny sama nebo s&#160;Almou, Sofií a&#160;Zillou, které si vysnila, a&#160;večer šichta pro Léviovy&#160;– přece jen nemůže přeskočit všechno, co se stalo.</p>
			<p class="MLP_text ParaOverride-1">Pije kávu a&#160;jezdí na kole, hodně kouří. Nejvíc před večerem, kdy je na řadě s&#160;vyprávěním. Bylo by tomu tak i&#160;předevčírem, kdyby neměla tu nehodu.</p>
			<p class="MLP_text_bez1radku_-12-0- ParaOverride-1">Je jí jasné, že dny klidu jsou sečteny, stěží se sem dostane večer z&#160;nemocnice. Pořád by spala, ale léviovské setkání nemůže vynechat.</p>
			<p class="MLP_text ParaOverride-1">Když zmlkne, Marie se musí opřít o&#160;stěnu. V&#160;matčině ruce se objeví zrcátko, s&#160;pudrem prochází tvář, zalamuje souvětí.</p>
			<p class="MLP_text ParaOverride-1">Tečka.</p>
			<p class="MLP_text ParaOverride-1">Tečka.</p>
			<p class="MLP_text ParaOverride-1">Tečka.</p>
			<p class="MLP_text ParaOverride-1">Marie sleduje, s&#160;jakou vervou se matka věnuje piglování odstavců, a&#160;když pohne rukou, ze zrcadla vyblýskne, je to tak, dívčí krev, skřivánčí zpěv, růže za uchem. Je poslední ze svých sester, a&#160;proto nejhezčí.</p>
			<p class="MLP_text ParaOverride-1">Labutěnkou přejíždí historii, vepsanou v&#160;kůži. Pod vrstvu rýžového prachu uléhají ty, které byly první, všechny je má poskládané v&#160;kostech.</p>
			<p class="MLP_text ParaOverride-1">Pak sevře rty. Zaklapne pudřenku a&#160;usměje se na Marii.</p>
			<p class="MLP_text ParaOverride-1">Fershke, je celá z&#160;křehkého těsta.</p>
		</div>
</body>
</html>