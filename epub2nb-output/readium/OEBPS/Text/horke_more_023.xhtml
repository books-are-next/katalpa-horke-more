<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-21</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-21" xml:lang="cs-CZ">
		<div class="Z-kladn--textový-r-meček">
			<p id="_idParaDest-18" class="NADPIS_KATALPA_VPRAVO"><span class="CharOverride-2">MARIE <br/>Dům</span></p>
			<p class="MLP_dopis_podpis ParaOverride-1">/prameny/</p>
			<p class="MLP_text_bez1radku ParaOverride-1">Probudím se s&#160;rukama zapřenýma o&#160;pelest postele, prsty bílé a&#160;studené jako led.</p>
			<p class="MLP_text ParaOverride-1">Ráno v&#160;domě bez matky, je možné mluvit o&#160;štěstí. Všechno funguje tak, jak má, není třeba ji k&#160;ničemu volat, žádný titěrný problém nevyžaduje její přítomnost, neodvolatelný mateřský zákrok.</p>
			<p class="MLP_text ParaOverride-1">Žádné ráno se ještě bez matky neobešlo, patří k&#160;domu jako jeho stěna. Když tu není, dům je bezbranný a&#160;otevřený, lze do něj vniknout a&#160;procházet jím, do kuchyňské podlahy udělat poslední řez.</p>
			<p class="MLP_text ParaOverride-1">Nedokážu odhadnout, kolik mám času. Jak dlouho bude trvat její kóma?</p>
			<p class="MLP_text ParaOverride-1">Je v&#160;bezvědomí, a&#160;přesto přítomná. Spící, zůstává za branami domu. Neodvažuje se zaútočit a&#160;vejít, protáhnout se dveřmi do míst, která obývala, nechce zavadit nohou o&#160;práh a&#160;upozornit na sebe.</p>
			<p class="MLP_text ParaOverride-1">Dokud jsem tu já, zůstane pozorovatelkou, bude k&#160;sobě tisknout rty a&#160;zaujatýma očima měřit okna.</p>
			<p class="MLP_text_bez1radku_-12-0- ParaOverride-1">Začnu prohledávat horní patro. Svůj pokoj vynechám, nenašla bych v&#160;něm nic, co bych neznala. Pátrám v&#160;matčině skříni, nočním stolku, knihovně. V&#160;poledne dojdu k&#160;telefonu, zavolám do nemocnice a&#160;ujistím se, že matka je dosud v&#160;bezvědomí.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Proč, zeptá se později Aniela, vám tak záleželo na tom, aby matka zůstala v&#160;kómatu?</p>
			<p class="MLP_text ParaOverride-1">Protože, Marie má jemný profil, a&#160;když se během terapie dívá z&#160;okna, vypadá tak, že se Aniele (vidí ji v&#160;zrcátku a&#160;nemůže odtrhnout oči) zastaví dech, kdyby se matka probrala, oblékla by se a&#160;zamířila rovnou k&#160;domu; navázala by na přetrženou cestu, vyhnala by mě ze svých útrob a&#160;začala si vařit heřmánek na ránu ve svém obličeji.</p>
			<p class="MLP_text ParaOverride-1">Aniela se na nic dalšího neptá.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Matčiny věci jsou nezajímavé, kepr a&#160;umělá vlna, falešné límce, které se zapínají na patent a&#160;končí nad bradavkami. Silonové punčochy se lámou v&#160;prstech a&#160;z&#160;proděravělých pat se řinou drobky její kůže.</p>
			<p class="MLP_text ParaOverride-1">Mezi hraničkami úhledně složeného prádla Marie nepochodí; z&#160;knížek, které drapne za hřbet a&#160;netrpělivě protřepává, nevypadne nic, co by nasvědčovalo tomu, že je matka četla. Z&#160;neposkvrněných stránek má pocit, že je obracela pinzetou, nikde není mastná skvrna nebo zapomenutá řasa.</p>
			<p class="MLP_text ParaOverride-1">Posléze Marie otvírá krabici fotografií. Nevzpomíná si, že by kdy měli fotoalbum, všechen jejich majetek byl odjakživa v&#160;krabicích; zvláštní krabice byla na noviny a&#160;na starý papír, v&#160;kuchyni byla krabice na tvrdý chléb a&#160;na vaječné skořápky, v&#160;koupelně krabice s&#160;papírovými ubrousky a&#160;zásypem.</p>
			<p class="MLP_text ParaOverride-1">V&#160;krabici, kterou teď drží v&#160;rukou, jsou pohromadě živí s&#160;mrtvými, barvy zůstávají pouhým tušením, berou postavám poslední zbytky věrohodnosti; obsah krabice se Marii vyřine do klína, mezi lesklými čtverci vidí chuchvalce prachu.</p>
			<p class="MLP_text ParaOverride-1">Rodinné panoptikum zná dokonale. Otcova rodina je prokrvená a&#160;šťavnatá, matka se jen chudokrevné přiživuje, unavená a&#160;bez dechu, rozmazaná fotografie z&#160;tábora může stěží konkurovat tuhému obrázku v&#160;barvě kakaa, na kterém blahobytně roztažený otec, nahý a&#160;plný dětských faldíčků, přepadává své matce z&#160;náručí a&#160;bílou patou ji kope do boku.</p>
			<p class="MLP_text ParaOverride-1">Žádné fotografie nepřibyly ani nezmizely, matka nezatoužila po žádném z&#160;obrázků natolik, aby si ho vložila do kabelky nebo vsunula pod polštář.</p>
			<p class="MLP_text ParaOverride-1">Marie je shrne zpět do krabice, vstane a&#160;musí se zhluboka nadechnout. Je čas na svačinu, oběd, večeři; ještě rychle proběhne koupelnu a&#160;pak se spustí po schodech dolů.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Jsem v&#160;léviovském domě.</p>
			<p class="MLP_text ParaOverride-1">Nemohu uvěřit tomu, že jsem se odvážila.</p>
			<p class="MLP_text ParaOverride-1">Jsem v&#160;léviovském domě.</p>
			<p class="MLP_text_bez1radku_-12-0- ParaOverride-1">Stojím uprostřed schodiště. Oči si zakrývám dlaní.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Je mi dvanáct let a&#160;opatrně se plížím dolů.</p>
			<p class="MLP_text ParaOverride-1">V&#160;chodbě uvidím matku. Sklání se u&#160;dveří do babiččiny kuchyně, oko přitisknuté ke klíčové dírce.</p>
			<p class="MLP_text ParaOverride-1">Z&#160;podlahy vzlíná voda a&#160;ústí do jejích podvíček, dvěma silnými prameny je matka připoutána k&#160;zemi.</p>
			<p class="MLP_text_bez1radku_-12-0- ParaOverride-1">Je sobota, a&#160;v&#160;sobotu pozoruje matka otcovy rodiče nejraději, protože rozdělují chléb.</p>
			<p class="MLP_text ParaOverride-1">Její oko je nosem.</p>
			<p class="MLP_text ParaOverride-1">Právě se nadechuje, když se zastavím o&#160;pár schodů výš a&#160;vzdychnu.</p>
			<p class="MLP_text ParaOverride-1">Vyjde ze mě krvavý koláč.</p>
			<p class="MLP_text_bez1radku_-12-0- ParaOverride-1">Matčino radostné rozjímání bylo přerušeno. Vzala mě za ruku, druhou sebrala vlhký cárek, který ze mě vypadl.</p>
			<p class="MLP_text ParaOverride-1">Odvedla mě do ložnice.</p>
			<p class="MLP_text ParaOverride-1">Jak by se mohla radovat?</p>
			<p class="MLP_text ParaOverride-1">Co je to? zeptala jsem se.</p>
			<p class="MLP_text ParaOverride-1">Konec nadějím, odpověděla.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Když vzhlédnu, chodba je prázdná.</p>
			<p class="MLP_text_bez1radku_-12-0- ParaOverride-1">Nemohu uvěřit tomu, že jsem se odvážila.</p>
		</div>
</body>
</html>