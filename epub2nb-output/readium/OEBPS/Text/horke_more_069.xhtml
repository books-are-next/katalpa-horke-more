<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-67</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-67" xml:lang="cs-CZ">
		<div class="Z-kladn--textový-r-meček">
			<p id="_idParaDest-64" class="NADPIS_KATALPA_VPRAVO"><span class="CharOverride-2">ANIELA <br/>Josef Holman</span></p>
			<p class="MLP_dopis_podpis ParaOverride-1">kdysi <br/>/vtékání/</p>
			<p class="MLP_text_bez1radku ParaOverride-1">Čekala jsem na Josefa Holmana a&#160;prádlo na mém těle začínalo hořet. Nechtěla jsem se svléknout dřív, než ho uvidí; dřív, než se připraví k&#160;dobývání.</p>
			<p class="MLP_text ParaOverride-1">Zaťala jsem zuby a&#160;zkropila se studenou vodou.</p>
			<p class="MLP_text ParaOverride-1">Na schodech jeho kroky. Tělo v&#160;jednom plameni.</p>
			<p class="MLP_text ParaOverride-1">Nahá jsem mu vyšla vstříc.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nemusela jsem se hýbat, všechno obstaral on. Ležela jsem s&#160;nohama u&#160;sebe, hlavu na rameni, ztuhlá, v&#160;očekávání. Když do mě vstoupil, zabolelo mě to.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nedokázal ze sebe vypravit ani slovo a&#160;na tu myšlenku jsem ho přivedla já, když jsem se k&#160;němu otočila bokem. Vyklouzl ze mě a&#160;ucpal mi ústa. V&#160;záchvatu radosti jsem ho kousala do prstů. Obrátil mě na břicho a&#160;položil se na mě, zploštil mě jako kámen, proměnil mě v&#160;tvrdý valoun bez výstupků. Znovu se dotýkal mých zad, stehen a&#160;boků. Do temného otvoru se spustil jako po skluzavce, do úzkého hrobu vstoupil tak rychle, že málem přišel o&#160;všechnu kůži.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Dítě potratila v&#160;sedmém měsíci, při odpolední zkoušce. Ošívala se na židli a&#160;cítila, jak jí vlhnou punčochy. Pevně sevřela papír a&#160;pročítala si otázky. Myslela přitom na své boty a&#160;krev, která se do nich stahuje. Ani na okamžik ji nenapadlo, že bude rodit; proudy krve byly předčasné, a&#160;proto nedůležité; vykládala o&#160;tom docentovi, který ji zkoušel.</p>
			<p class="MLP_text ParaOverride-1">Mám úplně promočené boty, říkala a&#160;on u&#160;sebe ucítil to samé, ale pod stůl se podíval, teprve když mu vlhkost začala stoupat ke kotníkům.</p>
			<p class="MLP_text ParaOverride-1">Stáli v&#160;začernalém jezírku a&#160;on na okamžik zalitoval zánovních střevíců. Pak vykřikl, Vy rodíte!</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Věděla jsem, že to není porod, ale prázdné vydání. Přinutil mě lehnout si s&#160;nohama zvednutýma nahoru a&#160;utíkal pro pomoc; naštěstí se zkouška konala v&#160;nemocnici. Odvezli mě na porodní sál, kde jsem musela tlačit tak dlouho, dokud jsem ze sebe nevydala mrtvý plod.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Druhá přišla na svět Anna.</p>
			<p class="MLP_text ParaOverride-1">První živá.</p>
			<p class="MLP_text ParaOverride-1">Když jsem ji nosila v&#160;sobě, můj muž se mnou přestal spát.</p>
			<p class="MLP_text_bez1radku_-12-0- ParaOverride-1">Tou dobou jsem jezdila za Minou, sestrou Matčina muže.</p>
		</div>
</body>
</html>