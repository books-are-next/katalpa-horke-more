<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-53</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-53" xml:lang="cs-CZ">
		<div class="Z-kladn--textový-r-meček">
			<p id="_idParaDest-50" class="NADPIS_KATALPA_VPRAVO"><span class="CharOverride-2">ANIELA <br/>Alma</span></p>
			<p class="MLP_dopis_podpis ParaOverride-1">kdysi<br/>/žár/</p>
			<p class="MLP_text_bez1radku ParaOverride-1">Výloha zůstala prosklená. Zůstal i&#160;nápis nade dveřmi. Neodvážila jsem se zvednout hlavu, ale mezi prsty jsem ho poznala jako rozmazanou skvrnu na bílém podkladě.</p>
			<p class="MLP_text ParaOverride-1">Když jsem otevřela dveře, oslepila mě pára. Šaty mi zvlhly a&#160;tvář se orosila. Odněkud jsem slyšela hlasy. Pak někdo zaklínil dveře opěradlem židle, mlha zmizela a&#160;já se mohla rozhlédnout.</p>
			<p class="MLP_text ParaOverride-1">Uviděla jsem pult, za kterým stával Magdalénin otec. Teď se za ním zvedala masitá záda, tlusté ruce procházely police a&#160;nakonec z&#160;jedné z&#160;nich vytáhly velký balík. Záda patřila Magdalénině tetě, jak se později ukázalo, a&#160;v&#160;balíku bylo prádlo, pro které si přišla žena, stojící přede mnou.</p>
			<p class="MLP_text ParaOverride-1">Když se Magdalénina teta narovnala a&#160;uklidila peníze, podívala se na mě.</p>
			<p class="MLP_text ParaOverride-1">Co chceš? řekla a&#160;obešla pult. Sklonila se ke mně a&#160;já jsem ucítila její vůni, pach pracího prášku a&#160;kolínské, která se přidávala do vody na žehlení.</p>
			<p class="MLP_text ParaOverride-1">Co chceš? opakovala. Sáhla do kapsy a&#160;zacinkala drobnými. Pak se zarazila, uvolnila prsty a&#160;nechala mince vyklouznout z&#160;dlaně.</p>
			<p class="MLP_text ParaOverride-1">Přišla jsi na inzerát? zeptala se.</p>
			<p class="MLP_text ParaOverride-1">Chtěla jsem vidět Magdalénin dům, myslela jsem si.</p>
			<p class="MLP_text ParaOverride-1">Znovu vsunula ruku do kapsy.</p>
			<p class="MLP_text ParaOverride-1">Na tuhle práci jsi moc slabá, řekla.</p>
			<p class="MLP_text ParaOverride-1">Vyndala ruku lehce sevřenou v&#160;pěst. Už se rozhodla, kolik mi dá.</p>
			<p class="MLP_text ParaOverride-1">Zkus zvednout tenhle pytel, ukázala. Byl široký jako její stehno. Nejistě jsem jím cloumala, jako bych se pokoušela o&#160;tanec. Smála se.</p>
			<p class="MLP_text ParaOverride-1">Podala mi peníze. Přijď, až ztloustneš, řekla.</p>
			<p class="MLP_text ParaOverride-1">Zadrápla jsem se jí do dlaně s&#160;penězi a&#160;ona mě náhle pevně sevřela; její pot mi stékal paží k&#160;rameni. Přejela mi palcem po zápěstí.</p>
			<p class="MLP_text ParaOverride-1">Pojď, řekla.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Když šla k&#160;Magdaléninu domu, nečekala, že ho uvidí. Myslela si, že zmizel ze světa anebo změnil podobu, protože staré domy se plnily novým obsahem.</p>
			<p class="MLP_text ParaOverride-1">Světlo z&#160;výlohy zahlédla už na křižovatce. Přešla silnici a&#160;zastavila se před domem, pozorovala své nohy a&#160;místo, kde se dům vpíjel do chodníku; dveře vyspravované na několika místech železnými pláty začínaly rezivět. Klika měla lví hlavu a&#160;obvykle se na ní pohupoval papírek s&#160;pokynem Tisknout a&#160;silně tlačit.</p>
			<p class="MLP_text ParaOverride-1">Výloha byla zamžená. Jako kdyby se všechno obrátilo, ona stála venku suchá a&#160;uvnitř domu pršelo. Zkoumavě se dívala na dveře, pátrala po zbytku lepidla, kterým Magdalénin otec připevňoval své nápisy.</p>
			<p class="MLP_text ParaOverride-1">Mezitím vstoupily dovnitř dvě ženy. První pak vyšla s&#160;velkým balíkem v&#160;pruhovaném pytli, kterým ji přitiskla k&#160;výloze. Anielu nejdřív napadlo, že Magdalénin otec stále stojí za pultem a&#160;prodává knoflíky, plátno a&#160;krejčovskou křídu (vyděsilo ji to), ale pak si vzpomněla, že pan Börner balil své zboží elegantně (krémový papír převázaný tak důmyslně, že si zákaznice mohla nákupem pohazovat jako kabelkou), a&#160;pruhovaný pytel bylo něco, co by rozhodně nepustil přes práh.</p>
			<p class="MLP_text ParaOverride-1">Nakonec vešla. Chuť zjistit, co se stalo s&#160;Magdaléniným domem, ji v&#160;tu chvíli už zcela opustila, udělala to hlavně proto, že to slíbila Almě. Postavila se čelem k&#160;vlhké stěně páry a&#160;snažila se, místo Magdalénina otce, překousnout skutečnost, že se z&#160;jeho luxusního galanterního obchodu stala prádelna.</p>
		</div>
</body>
</html>