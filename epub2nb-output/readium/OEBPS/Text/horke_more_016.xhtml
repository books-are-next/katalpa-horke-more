<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-11" class="NADPIS_KATALPA_VPRAVO"><span class="CharOverride-2">MARIE</span></p>
			<p class="MLP_dopis_podpis ParaOverride-1">/moře/</p>
			<p class="MLP_text_bez1radku ParaOverride-1">Jedné noci jsem vstala z&#160;postele, z&#160;níž crčela voda, takže se houpala jako na vlnách, vstala jsem z&#160;postele a&#160;pevně se objala, ztuhla jsem sama sobě v&#160;loktech jako pták, jako svíčka jsem ztuhla, zvedla jsem obličej vzhůru a&#160;zavětřila. Protáhla jsem se a&#160;poznala, že to, co mě vyhnalo z&#160;lůžka, je vůně vanilky. Pronikla jsem vlastními ústy, sklouzla po setmělém jazyku a&#160;úplně dole, tam, kde člověk přestává být člověkem, v&#160;úzkém otvoru u&#160;ocasu páteře, jsem nalezla matčinu matku, hnětoucí barchesové těsto. Nedaleko ní se s&#160;vlahým těstem mazlila její matka, a&#160;tak to šlo pořád dál, matka předcházela dceru a&#160;dcera následovala matku a&#160;všechny vířily, jako by byly v&#160;kaleidoskopu, matka za matkou, nesené proudem sladkého těsta, opojené vůní skořice a&#160;pražených mandlí, dcera za dcerou, barevný kolotoč na dně hluboké studny, žena stíhala ženu, do nekonečna, přes Zuzanu až k&#160;Evě.</p>
			<p class="MLP_text_bez1radku_-12-0- ParaOverride-1">A&#160;já jsem prořezávala čas a&#160;vcházela do břicha předešlých žen, řetěz nebyl nikde přerušen, kyčel se napojovala na kyčel a&#160;struktura těl i&#160;vlasů zůstávala stejná.</p>
		</div>
</body>
</html>