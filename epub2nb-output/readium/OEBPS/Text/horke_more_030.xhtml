<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-28</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-28" xml:lang="cs-CZ">
		<div class="Z-kladn--textový-r-meček">
			<p id="_idParaDest-25" class="NADPIS_KATALPA_VPRAVO"><span class="CharOverride-2">MARIE <br/>David</span></p>
			<p class="MLP_dopis_podpis ParaOverride-1">/souš/</p>
			<p class="MLP_text_bez1radku ParaOverride-1">Visí jí na rtech, čeká. Útěk k&#160;neznámému domu jí odpustil, stalo se to tak dávno, že si z&#160;toho pamatuje jen Mariin skok do tmy.</p>
			<p class="MLP_text ParaOverride-1">Přinesl květiny. Po cizí svatební hostině zůstaly v&#160;restauraci růže zbavené trnů. Sotva je uviděl, začal se shánět po kbelíku, do kterého by je dal. Oklepal z&#160;nich střepy a&#160;cigaretový popel a&#160;vložil je do vody. Květy byly spojené kovovým drátkem do girland, a&#160;nejdřív z&#160;nich musel obrat cukr a&#160;žluklou šlehačku.</p>
			<p class="MLP_text ParaOverride-1">Marii překvapilo, když ho spatřila se dvěma kbelíky v&#160;rukou.</p>
			<p class="MLP_text ParaOverride-1">Taková marnotratnost, pestíky, tyčinky a&#160;troufalé žilkování; tahal je rychle z&#160;vody, aby drát nezačal rezivět.</p>
			<p class="MLP_text ParaOverride-1">Pozorovala, jak rozhazuje po prostěradle rozcupované plátky, a&#160;přála si, aby už skončil.</p>
			<p class="MLP_text ParaOverride-1">Když ji položil, ucítila pod lopatkami drátěnku. Zakryl jí rukou ústa, chvíli žvýkal několik růžových lístků a&#160;pak se jí zahryzl do pohlaví.</p>
			<p class="MLP_text ParaOverride-1">Chutnala trpce.</p>
			<p class="MLP_text ParaOverride-1">Pokračovali celý den a&#160;brzy byl pach v&#160;ložnici tak silný, až se obávali, že postel ověšená květinovými řetězy začala hnít. Tápali ve spoustě omáček a&#160;elixírů, ona se zavřenýma očima a&#160;on stále vyzývavě trčící vzhůru, dokud z&#160;kovového roštu neprocedili poslední květ.</p>
			<p class="MLP_text ParaOverride-1">Marie ho pak odstrčila a&#160;on se jí letmo otřel o&#160;stehno, sám si podržel úd a&#160;zachytil do dlaně pár váhavých kapek.</p>
			<p class="MLP_text ParaOverride-1">Nakonec se uložil pod jejím uchem a&#160;doufal, že promluví.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Místo slov ho posléze naplní strach. Přitiskne se k&#160;ní. Zvedne hlavu a&#160;prohlíží si její nohy. Má pěkná lýtka a&#160;bílé nehty, z&#160;jednoho právě odchází černá, pozůstatek po ráně, kterou kdysi utržila.</p>
			<p class="MLP_text ParaOverride-1">Prohlíží si ji od chodidel k&#160;bokům.</p>
			<p class="MLP_text ParaOverride-1">V&#160;divoké skrumáži barev si toho nejprve nevšimne. Pak si uvědomí zvláštní uspořádání opadané girlandy a&#160;jejích slabin, a&#160;vrátí se pohledem zpět.</p>
			<p class="MLP_text ParaOverride-1">V&#160;Mariině boku vidí nový svět. Vzácné setkání kůže a&#160;kovu, průnik. Tenký drát, svazující růžové květy k&#160;sobě, jí proděravěl tělo, a&#160;ona klidně leží a&#160;usmívá se, zpod víček si ho měří očima. Jaké je to zranění, při kterém se posouvá na špičce kopí, bez hlesu a&#160;bez bolesti?</p>
			<p class="MLP_text ParaOverride-1">Chce se jí omluvit a&#160;zbavit ji železného táhla, které jí neúnavně deptá bok, a&#160;teprve když k&#160;Mariině ráně skloní hlavu, uvědomí si, jaký je to pěkný kousek. Drátek ven a&#160;rána se zacelí, a&#160;pak, sotva Marie pohne tělem, drát znovu vsyčí dovnitř, otevře si ji a&#160;vypustí červenou.</p>
			<p class="MLP_text ParaOverride-1">Bublá to kolem Marie jako víno.</p>
			<p class="MLP_text ParaOverride-1">Nechutný zázrak. Dívá se na to jako na zjevení, s&#160;otevřenými ústy. Drát z&#160;těla, bílá; drát dovnitř, nach.</p>
			<p class="MLP_text ParaOverride-1">Marie mu s&#160;úsměvem ukazuje léviovský div.</p>
			<p class="MLP_text ParaOverride-1">Netrpí.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">A&#160;není rozdílu mezi bolestí a&#160;krásou, obě cítím stejně. Vím, že mi tělem prochází železný prut, a&#160;kdybych chtěla, mohu vykřiknout.</p>
			<p class="MLP_text ParaOverride-1">On na mě překvapeně hledí, a&#160;protože je vsazen v&#160;čase, nechápe, že se mé zranění může tak rychle zacelit.</p>
			<p class="MLP_text ParaOverride-1">Před Jakubou jsem si uťala pět prstů a&#160;nechala je znovu přirůst. Neřekla ani slovo. Rozložily se před ní jako bílé lusky, a&#160;mně samotné bylo slabo, když jsem je sbírala a&#160;tiskla zpátky k&#160;dlani.</p>
			<p class="MLP_text ParaOverride-1">Muž vedle mě nerozumí ničemu z&#160;toho, co vidí. Má strach?</p>
			<p class="MLP_text ParaOverride-1">Je to jenom škrábnutí na povrchu léviovské legendy, řeknu. Neuklidní ho to.</p>
			<p class="MLP_text ParaOverride-1">Mám ho utěšovat? Tolik jsem jich ještě neměla, a&#160;utěšovat jsem nemusela žádného z&#160;nich.</p>
		</div>
</body>
</html>