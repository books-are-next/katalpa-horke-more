<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-65</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-65" xml:lang="cs-CZ">
		<div class="Z-kladn--textový-r-meček">
			<p id="_idParaDest-62" class="NADPIS_KATALPA_VPRAVO"><span class="CharOverride-2">ANIELA <br/>Josef Holman</span></p>
			<p class="MLP_dopis_podpis ParaOverride-1">kdysi <br/>/vtékání/</p>
			<p class="MLP_text_bez1radku ParaOverride-1">Na podzim se slunce pohybovalo mimořádně rychle. Aniela stále nevěděla, jak se zmocnit Josefa Holmana.</p>
			<p class="MLP_text ParaOverride-1">Naučila se psát na stroji a&#160;přepsala otcovy rukopisy. Na některých poznala písmo své sestry Marie. Když ukázala Josefu Holmanovi úhlednou hraničku papírů, jedno písmeno jako druhé, zaradoval se a&#160;přinesl ze své pracovny další složku, dopisy a&#160;narychlo naškrábané diagnózy.</p>
			<p class="MLP_text ParaOverride-1">Seděla u&#160;kuchyňského stolu a&#160;cítila, jak jí slunce prochází obličejem.</p>
			<p class="MLP_text_bez1radku_-12-0- ParaOverride-1">Když se zbavila Alminých příbuzných, zůstala beze snů. V&#160;noci do jejích útrob, kromě dechu Josefa Holmana, nevstupovalo nic.</p>
			<p class="MLP_text ParaOverride-1">Byla sama.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vyšla si na procházku s&#160;Magdaléninou tetou.</p>
			<p class="MLP_text ParaOverride-1">On mě nechce, řekla.</p>
			<p class="MLP_text ParaOverride-1">Žena po jejím boku se překvapeně zastavila.</p>
			<p class="MLP_text ParaOverride-1">Pojď, řekla a&#160;sevřela Anielu v&#160;náručí.</p>
			<p class="MLP_text ParaOverride-1">Odvedla ji do prádelny a&#160;chvíli se probírala kopičkou vypraného prádla. Potom vytáhla košilku, kalhotky a&#160;podvazky, kurví majetek, lehký jako sen.</p>
			<p class="MLP_text ParaOverride-1">Pozorovala, jak Anieliny bradavky škrábou o&#160;krajku. Pomohla jí připnout punčochy. Vyzbrojila ji jako rytíře.</p>
			<p class="MLP_text ParaOverride-1">Byla přesvědčená, že kousek hedvábí srazí Josefa Holmana na kolena.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Měla jsem to na těle jako zbroj. Prsa v&#160;hladké skořápce, klín uzavřený pavučinou. Šla jsem po chodníku a&#160;vyhnula se akátům, už jsem se nepřátelila se stromy. Do domu Josefa Holmana jsem vešla středem. Neskrývala jsem se. Prádlo na mém těle zářilo.</p>
			<p class="MLP_text ParaOverride-1">Ještě nebyl doma. Zastavila jsem se v&#160;koupelně, abych se naposledy prohlédla.</p>
			<p class="MLP_text ParaOverride-1">Chtěla jsem ho zlomit krajkou, udolat perletí.</p>
			<p class="MLP_text ParaOverride-1">Uměla jsem toho tolik, stačilo jen se přiblížit.</p>
		</div>
</body>
</html>