<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-55</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-55" xml:lang="cs-CZ">
		<div class="Z-kladn--textový-r-meček">
			<p id="_idParaDest-52" class="NADPIS_KATALPA_VPRAVO"><span class="CharOverride-2">ANIELA</span></p>
			<p class="MLP_dopis_podpis ParaOverride-1">nyní <br/>/strnulost, ticho/</p>
			<p class="MLP_text_bez1radku ParaOverride-1">Žádné z&#160;mých dětí nebylo počato při milování tváří v&#160;tvář. Proto mají zakalené oči a&#160;nejsou skromné. Možná si můj muž představoval při souloži mého otce, byli dlouho přátelé. Teprve ve chvíli, kdy do mě pronikal zezadu, se uvolnil tak, že mohl vystříknout. Jednou rukou mi přitom svíral rameno a&#160;druhou měl zabořenou v&#160;mém ochlupení. Spočíval na mně s&#160;takovou silou, až mi praskala bedra.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">U&#160;moře jsem viděla ženu zasypanou pískem. Venku měla jen hlavu v&#160;plátěném klobouku, dobře živený obličej bílý jako maso ryby, sluneční brýle. Držela jsem za ruku Annu, ale když jsem tu bledou hlavu uviděla, pustila jsem ji a&#160;rozběhla se tam; můj manžel vzal Annu do náruče a&#160;konejšil ji, ššš, podívej na ty krásné mušle, obrátil nohou slávku porostlou řasami a&#160;já jsem zatím utíkala pryč, paty rozežrané solí.</p>
			<p class="MLP_text_bez1radku_-12-0- ParaOverride-1">Žena potřásla hlavou. Když jsem přibíhala, rozvířila jsem písek, který se jí pomalu usazoval na rtech. Brýle jí sklouzly ke špičce nosu, prohlédla si mě a&#160;zasmála se.</p>
			<p class="MLP_text ParaOverride-1">Vedle ní stál muž a&#160;děti, všichni v&#160;plavkách a&#160;popraskaných sandálech, v&#160;rukou drželi dětské lopatičky. Vtrhla jsem doprostřed jejich obřadu. Ukládali matku do vlhkého hrobu, který si sama vybrala.</p>
			<p class="MLP_text ParaOverride-1">Když jsem odcházela, dali se do smíchu. V&#160;proudu rozpustilých hlasů vyplavalo ženino tělo na povrch, krusta písku pukla jako lusk.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku_-12-0- ParaOverride-1">Co se stane s&#160;masem uloženým v&#160;písku? zeptala jsem se večer muže. Ležel na zádech, oči zakryté dlaní, na protější straně místnosti se lesklo Annino tělo.</p>
			<p class="MLP_text ParaOverride-1">Shnije, anebo ho sůl vysuší tak, že zůstane neporušené?</p>
			<p class="MLP_text ParaOverride-1">Otočil se a&#160;pozoroval mě.</p>
			<p class="MLP_text ParaOverride-1">Možná přijdou krabi a&#160;rozeberou si ho vlákno po vláknu. Roz­pletou šlachy a&#160;překoušou svaly.</p>
			<p class="MLP_text ParaOverride-1">Zdá se mi, že písek tráví všechno, co nemá skořápku.</p>
			<p class="MLP_text_bez1radku_-12-0- ParaOverride-1">Mé děti jsou kameny. Když je muž stáčel do mých útrob, myslela jsem při tom na skálu.</p>
			<p class="MLP_text_bez1radku_-12-0- ParaOverride-1">Ať byl její obličej sebekrásnější, místo mozku měla těsto, když to svému muži dovolila. Zespodu zvlhla mořem, nechala se naplnit a&#160;možná porodila raka. Teď už je nejspíš mrtvá.</p>
		</div>
</body>
</html>