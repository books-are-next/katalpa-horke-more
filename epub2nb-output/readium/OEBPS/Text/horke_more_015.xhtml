<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="NADPIS_KATALPA_VPRAVO"><span class="CharOverride-2">MARIE <br/>David</span></p>
			<p class="MLP_dopis_podpis ParaOverride-1">/souš/</p>
			<p class="MLP_text_bez1radku ParaOverride-1">Dnes zpracovává čísla a&#160;s&#160;nikým nemluví. Ráno dlouho stála před zrcadlem a&#160;zkoušela si oblečení; když jde do laboratoře, bere si bílý plášť, ale i&#160;pod ním chce být oblečená tak, aby od minuty mohla umřít, čistě a&#160;elegantně.</p>
			<p class="MLP_text ParaOverride-1">Nosí červené punčochy. Může si to dovolit. Na židovském hřbitově navštěvuje předky a&#160;náhrobky jim obkládá velkými a&#160;kulatými kameny.</p>
			<p class="MLP_text ParaOverride-1">Pracuje tiše, ňadra přitisknutá ke stolu; občas zaslechne vlastní dech nebo kroky za oknem.</p>
			<p class="MLP_text ParaOverride-1">Je jenom v&#160;punčochách. Pod tuhou slupkou linolea betonová podlaha ztvrdlá mrazem. Čas od času musí zahýbat prsty u&#160;nohou. S&#160;praskotem se do nich vrací krev.</p>
			<p class="MLP_text ParaOverride-1">Věci na útěk má připravené ve skříni. Vynesly by ji nahoru dřív, než by mrkla okem, po schodech do ulice a&#160;z&#160;ulice, kamkoliv by chtěla.</p>
			<p class="MLP_text ParaOverride-1">Marie zatím neví, kam by chtěla, možností je tolik, a&#160;všechny stejně nebezpečné.</p>
			<p class="MLP_text ParaOverride-1">Kromě červených punčoch má na sobě dlouhé vlněné šaty. Škrábou ji v&#160;podpaží a&#160;mají červenofialovou barvu, připomíná v&#160;nich chryzantému s&#160;tenkým stonkem a&#160;malou zvednutou hlavou; netrpělivost ve fialovém škraloupu, soustředěná na sloupek čísel před sebou, má nakrčené čelo a&#160;ruce přitisknuté k&#160;papíru, počítá tak tiše, že ani nepohne rty.</p>
			<p class="MLP_text ParaOverride-1">Většina její práce je počítání.</p>
			<p class="MLP_text ParaOverride-1">Vystudovala neurologii, židovská nevěsta, chytrá po tatínkovi. Když chodívala, omámená vůní barchesu, do kuchyně v&#160;přízemí, všimla si šifry v&#160;dědečkových knihách. Nemohla pochopit, proč její prarodiče žijí v&#160;jiném roce než ona, a&#160;dědeček jí trpělivě vysvětloval, jak se vypočítá židovský Nový rok.</p>
			<p class="MLP_text ParaOverride-1">Teď počítá mnohem složitější věci, ale dědečkovo vysvětlení nezapomněla. Každoročně si na okraj diáře poznamená číslo, židovský letopočet.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Odpoledne vyhladoví. Vzpomene na muže, na Davida.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Když je to na koření, je to vždycky ve spěchu. Opřu se o&#160;dlaně a&#160;dávám pozor, abych nehtem nepoškodila obal.</p>
			<p class="MLP_text ParaOverride-1">Co je to, kari?</p>
			<p class="MLP_text ParaOverride-1">Bazalka, má milá, odpoví. A&#160;šalvěj. Copak to necítíš?</p>
			<p class="MLP_text ParaOverride-1">Koleny lámeme květy.</p>
			<p class="MLP_text ParaOverride-1">Když ze mě vystoupí, ucítím pepř. Otočím se a&#160;znovu se mu nabídnu, utáboří se hluboko, aby měl jistotu, že do bylinek nevstoupí ani kapka jeho vlhkosti.</p>
			<p class="MLP_text ParaOverride-1">Levandule a&#160;tymián, pokračuje. Stahuje břicho, tělo má napjaté. Pak zmlkne a&#160;ustrne v&#160;pohybu, spolyká okolní vůně a&#160;chce se na mě položit. Jemně se dotknu jeho prsou a&#160;přiměji ho k&#160;tomu, aby zůstal vztyčený.</p>
			<p class="MLP_text_bez1radku_-12-0- ParaOverride-1">Nestyděla jsem se. Jak bych mohla? Naše místo bylo tam, kde začíná život.</p>
			<p class="MLP_text ParaOverride-1">Ve skladu, řekne Aniela.</p>
			<p class="MLP_text ParaOverride-1">Marie se neurazí.</p>
			<p class="MLP_text ParaOverride-1">Na šero, ve kterém se potkávali, si rychle zvykla. Stačilo zvednout paže, a&#160;odněkud vyrazila vůně. Předtím jsem muže nepoznala, řekne Marie.</p>
			<p class="MLP_text ParaOverride-1">Zanícená ústa, vousy a&#160;křehké skráně, tvář rozpuštěná v&#160;kozí srsti.</p>
			<p class="MLP_text ParaOverride-1">Girlandy, věnce a&#160;stuhy, které jí vycházely z&#160;klína, se tlačily do jeho rtů, mezi zuby a&#160;pod jazyk.</p>
			<p class="MLP_text ParaOverride-1">Nenarazili jsme na žádnou překážku, řekne Marie. Neměla jsem v&#160;sobě nic, co by mi bránilo se mu oddat.</p>
			<p class="MLP_text_bez1radku_-12-0- ParaOverride-1">Přemýšlela nad tím, proč si ji vybral?</p>
			<p class="MLP_text ParaOverride-1">Jen okamžik. Vystoupil z&#160;místa, na kterém už dávno byl.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Pro něj to není poprvé, přesto se v&#160;jejím těle ztratí.</p>
			<p class="MLP_text ParaOverride-1">Bledne.</p>
			<p class="MLP_text ParaOverride-1">Marie chvíli odpočívá, než ho začne utěšovat.</p>
			<p class="MLP_text ParaOverride-1">Říká mu něžnými jmény.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Později se dozví, že jeho otec je košerákem, tele rozporcuje i&#160;poslepu. On to dotáhl dál, roznáší jídlo v&#160;noblesním podniku a&#160;po večerech studuje kabalu. Před svátky pomáhá otci, už jako dítě dostával skládací zvířátka z&#160;kartonu, a&#160;tak si před každou porážkou poctivě opakuje.</p>
			<p class="MLP_text ParaOverride-1">Marie se liší od zvířat i&#160;od lidí.</p>
			<p class="MLP_text ParaOverride-1">Děsí ho to.</p>
			<p class="MLP_text ParaOverride-1">Do jejího těla se dobývá s&#160;obavou, že ho obklíčí jako zeď. Pod rukama mu rostou stále nová ňadra, špičkou penisu narazí na Mariinu páteř. Rozpačitě uvolňuje matky a&#160;popouští šrouby, zkoumavě hladí plec a&#160;boky, ještě nenašel místo, kudy lze beze strachu vést nůž.</p>
			<p class="MLP_text ParaOverride-1">Dohání ho to k&#160;slzám.</p>
		</div>
</body>
</html>