<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-74</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-74" xml:lang="cs-CZ">
		<div class="Z-kladn--textový-r-meček">
			<p id="_idParaDest-71" class="NADPIS_KATALPA_VPRAVO"><span class="CharOverride-2">ANIELA <br/>Anna</span></p>
			<p class="MLP_dopis_podpis ParaOverride-1">kdysi <br/>/žár/</p>
			<p class="MLP_text_bez1radku ParaOverride-1">Anna se narodila v&#160;samém zárodku zimy, na stromech bylo ještě listí. Ležela jsem na posteli a&#160;můj muž doširoka otevřel okno.</p>
			<p class="MLP_text ParaOverride-1">Mrazem jsem se zacelila.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">První tři roky byly těžké. Pracovala jsem v&#160;jiné nemocnici než můj muž a&#160;k&#160;Anně jsme museli najmout chůvu. Mína nám to nemohla odpustit, a&#160;tak jsme se rozhodli Annu nechávat u&#160;ní a&#160;každý týden ji navštěvovat. Mína pro nás uvolnila pokoj, ve kterém kdysi býval Matčin výstřední šatník; skříně teď byly čisté a&#160;brzy se zaplnily plenami, ručníky a&#160;dětským zásypem.</p>
			<p class="MLP_text ParaOverride-1">V&#160;Mínině přítomnosti Anna zesílila. Všimla jsem si toho, sotva jsem ji stiskla v&#160;rukou.</p>
			<p class="MLP_text ParaOverride-1">Krmila jsem ji mlékem svařeným se smetanou, řekla Mína. Škraloup jí zacpal ústa.</p>
			<p class="MLP_text ParaOverride-1">To řekla, když jsme se šly samy projít. Pohlédla jsem na ni a&#160;ona se usmála.</p>
			<p class="MLP_text ParaOverride-1">Před spaním jsem otevřela Anně ústa a&#160;opravdu: jazyk, patro a&#160;dásně měla potažené sladkou mízou, laskavým baldachýnem. Polkla medúzku ticha a&#160;od té doby nezakřičela.</p>
			<p class="MLP_text_bez1radku_-12-0- ParaOverride-1">Když byly Anně dva roky, Mínin bratr zemřel. Krátce nato opustil můj muž nemocnici a&#160;otevřel si soukromou praxi. Protože už měl jméno, nemusel si dlouho a&#160;namáhavě shánět pacienty; brzy jich měl tolik, že nemohl přijímat další. Proto je posílal za mnou.</p>
			<p class="MLP_text ParaOverride-1">Pracovala jsem jako asistentka na psychiatrickém oddělení a&#160;jediné vzdělání, které jsem měla, bylo medicínské.</p>
			<p class="MLP_text ParaOverride-1">Pacienty, které mi posílal muž, jsem přijímala v&#160;našem bytě. Několikrát zazvonili, právě když jsem se chystala za Annou, omlouvali se a&#160;tlačili se dovnitř; neměla jsem odvahu je odmítnout. Některým z&#160;nich jsem z&#160;nemocnice přinesla valium nebo jiné léky a&#160;první z&#160;nich spáchal sebevraždu právě v&#160;den Anniných narozenin.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Mezi mé první pacientky patřily tři ženy&#160;– matka a&#160;dvě provdané dcery. Každá z&#160;nich se jmenovala jinak, a&#160;proto jsem na jejich příbuzenský vztah přišla pozdě, jinak bych dvě z&#160;nich musela odmítnout.</p>
			<p class="MLP_text ParaOverride-1">Každý týden přicházely do mého Pokoje, s&#160;jasnými čely a&#160;tvrdýma očima. Nenáviděly jedna druhou a&#160;nikdy se nenazývaly pravými jmény; dávaly si tvrdá a&#160;zvučná přízviska, chomáče souhlásek a&#160;zmrzačených vokálů, po jejichž vyslovení zůstávaly sedět s&#160;vytřeštěnýma očima a&#160;vyplazeným jazykem.</p>
			<p class="MLP_text ParaOverride-1">Byla to matka s&#160;dcerami, a&#160;přece sestry v&#160;nenávisti, šeredné jako noc a&#160;horší než harpyje. Odpuzovaly mě natolik, že jsem si začala přát, aby zešílely, zemřely nebo se změnily tak, aby je mohly pojmout stoky.</p>
			<p class="MLP_text ParaOverride-1">Měly husté rusé vlasy do půli zad a&#160;bílou pleť. Nosívaly sukně a&#160;černé lakované střevíce. Když usedaly na pohovku, zouvaly se; Ale vy byste to dělat neměla, poznamenala jedna z&#160;nich, když se sklonila a&#160;zahlédla pod mou sukní nohy v&#160;punčochách.</p>
			<p class="MLP_text ParaOverride-1">Jednoho dne přišla jedna ze sester ostříhaná. Když se shýbala pro střevíce, spatřila jsem v&#160;jejím zátylku kousnutí. Než vstoupila druhá, stály mi už vlasy hrůzou na hlavě. Kousance jsem si všimla okamžitě, a&#160;protože seděla se skloněnou hlavou, mohla jsem v&#160;duchu spočítat zuby otisknuté v&#160;kůži a&#160;musela jsem uznat, že jejich matka má dokonalý chrup.</p>
			<p class="MLP_text ParaOverride-1">Matka se zdála v&#160;pořádku. Na konci hodiny si stáhla rukavičky a&#160;sáhla do kabelky, aby mi zaplatila. Dívala jsem se na její ruce a&#160;všimla jsem si nepatrných brázd, zubatých kolejí, jako když se roztřepenou metlou uhlazuje těsto.</p>
			<p class="MLP_text ParaOverride-1">Uviděla jsem před sebou fenu hryzající štěňata a&#160;štěňata, která si olizováním chladí rány; občas zasáhnou jazykem i&#160;matku a&#160;nakonec se soustředí jen na ni, jazykem a&#160;zuby se vzájemně zraňují k&#160;bezvědomí.</p>
			<p class="MLP_text_bez1radku_-12-0- ParaOverride-1">Večer jsem o&#160;nich řekla muži.</p>
			<p class="MLP_text ParaOverride-1">Tak jsi je poznala, řekl. Sestřičky hydřičky, rusý postrach duše­zpytců.</p>
			<p class="MLP_text_bez1radku_-12-0- ParaOverride-1">Když jsem jela druhý den za Annou, smekla se mi noha a&#160;já jsem stihla na poslední chvíli zabrzdit. Za okamžik se kolem mě prohnal vlak. Vystoupila jsem a&#160;na světle si prohlédla své střevíce, zvetšelou podrážku a&#160;popraskaný lak. Nakonec jsem se zula a&#160;řídila bosa. Překvapilo mě, jak lehce to šlo. Později jsem zastavila na okraji pole a&#160;střevíce jsem zahrabala do měkké ornice.</p>
			<p class="MLP_text ParaOverride-1">Ve městě jsem si koupila nové boty, červené a&#160;zářivé.</p>
			<p class="MLP_text_bez1radku_-12-0- ParaOverride-1">Když se přivalí zrzavé loukotě, pohlédnu jim vstříc, vyzývavě opřená o&#160;stůl a&#160;s&#160;obnaženýma nohama; mé tělo pichlavý osten s&#160;červenou špičkou. Jakmile zahlédnou mé střevíce, vyletí do povětří a&#160;zmizí, dokonce zapomenou i&#160;na obvyklý hryzavý souboj na schodech.</p>
			<p class="MLP_text ParaOverride-1">Zvítězila jsem. Mám z&#160;toho radost a&#160;ony jako by nebyly, marně se dívám z&#160;okna a&#160;čekám, až vyjdou na ulici.</p>
			<p class="MLP_text_bez1radku_-12-0- ParaOverride-1">Tehdy jsem netušila, že přijdou další, a&#160;proti těm už nepomůžou červené boty, nezastaví je slovo ani mlčení, neustoupí před napřaženou dlaní a&#160;nepolíbí umdlenou tvář. Lamači totemů, beranidla lásky, opěvovatelé pohovky a&#160;mistři v&#160;pronikání temným hvozdem osudu.</p>
		</div>
</body>
</html>