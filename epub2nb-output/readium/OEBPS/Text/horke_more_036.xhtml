<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-34</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-34" xml:lang="cs-CZ">
		<div class="Z-kladn--textový-r-meček">
			<p id="_idParaDest-31" class="NADPIS_KATALPA_VPRAVO"><span class="CharOverride-2">MARIE</span></p>
			<p class="MLP_dopis_podpis ParaOverride-1">/moře/</p>
			<p class="MLP_text_bez1radku ParaOverride-1">Po smrti nejsem už ničí. Stejně tak, když se vracím do života. Probouzím se na pusté pláni, kde zem bedlivě střeží semena a&#160;uváženě rozdílí vodu, probouzím se uprostřed stepi, v&#160;rámu obrazu, na pevně napjatém plátně, probouzím se ve své vlastní posteli.</p>
			<p class="MLP_text ParaOverride-1">Stínem obdařím podlahu, to zvedám tlapu, a&#160;potom měkké žuchnutí, když ji spustím dolů; přistanu na hebkém polštářku. Noha se mi osrstila ke kolenům, u&#160;pohlaví zůstala lysá místečka, teplé bezpečí pro vlčata.</p>
			<p class="MLP_text ParaOverride-1">Leskne se na mně zbroj, hroty chloupků a&#160;ostré zuby. Naježím patro, z&#160;koutku upustím slinu a&#160;hop hop hop z&#160;postele do koupelny, kde očichám krémy, lahvičky a&#160;kartáče.</p>
			<p class="MLP_text ParaOverride-1">Odvážím se ven? Pokud ano, budu si muset vzpomenout na pravidla. Posadím se na zem a&#160;přemýšlím, z&#160;vlasů si přitom vyčesávám vlhkost. Jsem hladová, proto po chvíli vstanu a&#160;začnu slídit. Občas narazím na stopy té, která tu žila přede mnou; jsou to zbytečné a&#160;neužitečné předměty, které se mi pletou pod rukou, házím je na zem a&#160;na nedočkavé pouti za jídlem o&#160;ně znovu zakopávám. Jídlo najdu zalité v&#160;ledu a&#160;s&#160;jeho přípravou se nezdržuji. Nemá žádnou chuť a&#160;příště bude třeba najít něco lepšího. S&#160;plným břichem by bylo příjemné usnout, nohy se mi samy stáčejí pod sebe, vyšlapávám si pelech a&#160;hlavu tlačím do ramene, ale pak si všimnu věcí, které jsem rozmetala po zemi, přinutím se zůstat bdělá a&#160;začnu si je prohlížet. Brzy zjistím, že chci-li vyjít ven, budu je potřebovat, a&#160;jen neochotně musím přiznat, že jsou to mé věci, žádné dlouho mrtvé totemy, ale prosté všednodenní pasti, kulma na vlasy a&#160;nůžky, nepřátelské smotky bavlny mající za úkol každý měsíc střežit jednu z&#160;mých bran, a&#160;nože, nablýskaná ostří, srsti smrt, odvlčovače. Množství papírků, při jejichž probírání slyším cvakat mříže, peníze a&#160;dokumenty, usvědčující mě z&#160;bytí, duch lapený do stříbra a&#160;bromu, pojistky a&#160;výpotky slídy, odštěpky křemene, držící všechno pohromadě.</p>
			<p class="MLP_text_bez1radku_-12-0- ParaOverride-1">Poznávám Marii. Zachycena čelem k&#160;blesku, s&#160;tváří zbělelou a&#160;rty pootevřenými, v&#160;očích odraz fotoaparátu, sveřepá a&#160;bez barvy, prsty zaťaté, zuby zchudlé, nahota bez sdílnosti, zlomená, zbavená peří, hladká jako had, sirá.</p>
			<p class="MLP_text ParaOverride-1">Ztuhla mi v&#160;ruce. Neprchá. To na ni myslím. Zmizela kdesi v&#160;mém těle, pohltila jsem ji. Je nečinná, zdá se, že jsem ji rozpustila; přestože po ní pečlivě pátrám, nenalézám ji. Stopy, které po ní zůstaly, jsou nezajímavé, k&#160;čemu potřebovala tolik papíru, rýžové mouky a&#160;pižma? Její věci jsou plné prachu, dotknu se jich a&#160;rozpadnou se, dráždí mě, jak tupě se tu dmou. Nezbývá mi však nic jiného než se s&#160;nimi snést. Nanosím je do jednoho kouta a&#160;pak se&#160;– podle Mariiných obrázků&#160;– začnu chystat na cestu ven.</p>
			<p class="MLP_text ParaOverride-1">Když jsem připravená, žádné zalíbení v&#160;sobě nenacházím.</p>
		</div>
</body>
</html>