<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-87</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-87" xml:lang="cs-CZ">
		<div class="Z-kladn--textový-r-meček">
			<p id="_idParaDest-84" class="NADPIS_KATALPA_VPRAVO"><span class="CharOverride-2">ANIELA <br/>Alma <br/>Anna</span></p>
			<p class="MLP_dopis_podpis ParaOverride-1">nyní<br/>/žár/</p>
			<p class="MLP_text_bez1radku ParaOverride-1">Jednoho dne jsem potkala Almu. Stála na nábřeží, opírala se o&#160;hůl a&#160;mávala na mě rukou, Běž pryč!</p>
			<p class="MLP_text ParaOverride-1">Přesto jsem se u&#160;ní zastavila. Dovolila mi, abych ji doprovázela.</p>
			<p class="MLP_text ParaOverride-1">Prošly jsme městem a&#160;stanuly na místě, kde je řeka čistá. Alma si zula boty a&#160;vstoupila do vody. Pak se posadila a&#160;začala stavět malé mohyly.</p>
			<p class="MLP_text ParaOverride-1">Překvapilo mě, jak radostně si počíná, ačkoliv bylo jisté, že do rána bude všechno pryč. Už teď zanášela jámy, ze kterých vybírala hlínu, voda.</p>
			<p class="MLP_text_bez1radku_-12-0- ParaOverride-1">Divíš se, že má kosti? zeptala se mě Almina babička. Zahlédla jsem ji v&#160;jednom z&#160;Alminých střevíců, zády se opírala o&#160;jeho nárt a&#160;švihala vyschlými lýtky.</p>
			<p class="MLP_text ParaOverride-1">Ano, řekla jsem. Když jsem ji opouštěla, byla měkká tak, že se v&#160;jejím těle neudržely ani sny.</p>
			<p class="MLP_text_bez1radku_-12-0- ParaOverride-1">Když Alma dokončila poslední mohylu, vrátila se ke mně. Na břehu si utrhla kus trávy a&#160;očistila si nohy. Všimla jsem si, že patu má stále poraněnou.</p>
			<p class="MLP_text ParaOverride-1">Zamířila k&#160;botám a&#160;její babička se připravila ke skoku. Pak se uvelebila v&#160;Almině patě, v&#160;rance, kterou kdysi připravila vlastními zuby.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Přítmí.</p>
			<p class="MLP_text_bez1radku_-12-0- ParaOverride-1">Před chvílí ještě na hřbitově, kde leží Almin milenec. Lehce se dotkla kamenné desky, ale vášeň, s&#160;jakou vstupovala do řeky, v&#160;očích neměla. Aniela ji pozorovala zpovzdálí.</p>
			<p class="MLP_text_bez1radku_-12-0- ParaOverride-1">Aniela: Nic ti nechybí.</p>
			<p class="MLP_text ParaOverride-1">Alma: přikyvuje.</p>
			<p class="MLP_text ParaOverride-1">Aniela: Tvá pata.</p>
			<p class="MLP_text ParaOverride-1">Alma: Ach, pata. Není jí příjemné mluvit o&#160;dávném zranění. Od chvíle, kdy ji spatřil, nechtěl mě šukat nikam jinam.</p>
			<p class="MLP_text ParaOverride-1">Aniela: A?</p>
			<p class="MLP_text ParaOverride-1">Alma: Babička volala: A&#160;ty jsi který? Tak jsem si jí všimla. Na­koupila jsem&#160;– sevře rty a&#160;Aniela jí položí ruku na rameno&#160;– pinzety, nože a&#160;vatu&#160;– dotkne se Anieliny ruky&#160;– tampony, nitě a&#160;jehly a&#160;– přivře oči&#160;– rozhodla jsem se ji vypudit.</p>
			<p class="MLP_text ParaOverride-1">Aniela: Ach!</p>
			<p class="MLP_text ParaOverride-1">Alma: Je to tak. Držela se mě ze všech sil. Uchopila jsem ji v&#160;pase a&#160;táhla. Prohnula se do oblouku.</p>
			<p class="MLP_text ParaOverride-1">Aniela: mlčí, očima visí na Alminých rtech.</p>
			<p class="MLP_text ParaOverride-1">Alma: Nakonec jsem ji dostala ven. To bylo křiku! Pobíhala pokojem a&#160;pak zmizela ve škvíře v&#160;podlaze.</p>
			<p class="MLP_text ParaOverride-1">Aniela: tuší, že příběh ještě není u&#160;konce.</p>
			<p class="MLP_text ParaOverride-1">Alma: V&#160;patě mi zůstaly její zuby. Nebyly větší než kapka krve, ale nemohla jsem s&#160;nimi hnout. Přestala jsem jim věnovat pozornost, a&#160;když jsem se na ně po týdnu podívala, zjistila jsem, že jim dorostlo tělo.</p>
			<p class="MLP_text ParaOverride-1">Aniela: neví, jak přesně by se měla tvářit.</p>
			<p class="MLP_text ParaOverride-1">Alma: směje se. Babička si řekla o&#160;pozornost. Nejdřív jsem přiměla Huga, aby ji přestal obtěžovat.</p>
			<p class="MLP_text ParaOverride-1">Aniela: představuje si Huga.</p>
			<p class="MLP_text ParaOverride-1">Alma: Pak jsem ji začala poslouchat.</p>
			<p class="MLP_text ParaOverride-1">Aniela: dobře ví, že babička umí jen zpívat.</p>
			<p class="MLP_text ParaOverride-1">Alma: Babička mě nenaučila nic jiného než kadiš.</p>
			<p class="MLP_text ParaOverride-1">Začne si ho pobrukovat.</p>
			<p class="MLP_text ParaOverride-1">Aniela se tiskne k&#160;Alminým rtům. Ten večer se nebojí ničeho. Alma přede svůj život odzadu. Stále znovu pohřbívá prarodiče, jejich děti a&#160;sourozence.</p>
			<p class="MLP_text ParaOverride-1">Teprve když začala zvedat v&#160;řece hliněné kopce, stala se dítětem.</p>
			<p class="MLP_text_bez1radku_-12-0- ParaOverride-1">Ze školačky se Alma proměňuje v&#160;ženu, vstupuje do obchodu s&#160;obuví a&#160;vybírá si střevíce. Opatrně se zouvá, odmotává z&#160;levé paty kapesníček a&#160;ukazuje prodavači ránu. Prodavač se tváří uctivě a&#160;spěchá do zadní části obchodu, odkud přináší krabici s&#160;botami z&#160;jemné kůže. Jsou bílé, a&#160;když do nich Alma vklouzne, není poznat, kde končí ona a&#160;začínají střevíce. Když doma usedá k&#160;prostřenému stolu, tvář jí září. Aniela si prohlíží Alminy spolustolovníky. Jsou tu všichni, kdo k&#160;ní přicházeli ve snu. Chystají se povečeřet. Omáčku z&#160;čerstvých žloutků potahuje škraloup.</p>
			<p class="MLP_text ParaOverride-1">Z&#160;jejich bolesti nezbylo nic. Jsou celí, nemají na sobě ani oděrku. Společně se zpěvem vycházejí z&#160;Almina hrdla, stejně jako vůně pečeně, třpyt skla a&#160;vosk, který se rozpouští pod několika svícny.</p>
			<p class="MLP_text ParaOverride-1">Celou noc Alma učí Anielu zpívat.</p>
			<p class="MLP_text ParaOverride-1">Aniela poctivě opakuje slova, která jí Alma předříkává, a&#160;nakonec usíná vyčerpáním.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Domů jsem se vrátila tak unavená, že nade mnou Anna zaplakala.</p>
			<p class="MLP_text ParaOverride-1">Viděla jsem ji, řekla jsem, když mi chystala koupel.</p>
			<p class="MLP_text ParaOverride-1">Koho?</p>
			<p class="MLP_text ParaOverride-1">Židovskou nevěstu. Tu, která ústy stvořila tenhle svět.</p>
			<p class="MLP_text ParaOverride-1">Ach tak. Anna mi klouby prstů drhne záda.</p>
			<p class="MLP_text ParaOverride-1">Podívej, řekne. Nebudu tady pořád&#160;– to už lákala svého muže na tlačenku&#160;– abych se o&#160;tebe takhle starala.</p>
			<p class="MLP_text ParaOverride-1">Namydlila mi krk a&#160;ramena. Co ses naučila?</p>
			<p class="MLP_text ParaOverride-1">Poslouchej, řekla jsem a&#160;začala zpívat to, co mě naučila Alma. Anna se mi přestala věnovat a&#160;posadila se na okraj vany. Děti v&#160;jejím břiše se postavily do pozoru.</p>
			<p class="MLP_text ParaOverride-1">Kolem nás byla voda.</p>
		</div>
</body>
</html>