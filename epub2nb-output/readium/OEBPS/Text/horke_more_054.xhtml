<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-52</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-52" xml:lang="cs-CZ">
		<div class="Z-kladn--textový-r-meček">
			<p id="_idParaDest-49" class="NADPIS_KATALPA_VPRAVO"><span class="CharOverride-2">ANIELA <br/>Ostatní</span></p>
			<p class="MLP_dopis_podpis ParaOverride-1">kdysi<br/>/plameny/</p>
			<p class="MLP_text_bez1radku">Aniela si pamatuje svůj příchod na svět. To, co bylo předtím, si vybavit nedokáže.</p>
			<p class="MLP_text ParaOverride-1">Někdy si představuje, jak se chvěje v&#160;otcových tříslech, a&#160;v&#160;matčiných pohybech pánví tuší předzvěst porodu.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Přede mnou byla Marie a&#160;Markéta, po mně Rosa, Ilan, Joel a&#160;Adam. Bylo nás sedm. Jména nám vybíral otec a&#160;nebylo to nic lehkého; když jsme se narodili a&#160;matka nás předložila smotané v&#160;měkkém balíčku, díval se na nás jako na kámen nebo strom, jako bychom nebyli úštěpek z&#160;jeho ledví, ale zvíře, které měl Adam pojmenovat na úsvitu dějin. Tak nás pozoroval náš otec, křivku hlavy, zaoblení čela, zkřížení prstů, velikost rtů; přemýšlel o&#160;tom, jak pojmenovat bytost, která už teď je jedinečná a&#160;jednou bude sama.</p>
			<p class="MLP_text ParaOverride-1">Porodila matka bezejmenné uzlíky, a&#160;teprve otec z&#160;nich přidělením jména učinil děti? Anebo jsme mu byli dětmi od počátku? Věděl, kolik dětí bude mít, a&#160;učinil tak Marii počátkem a&#160;Adama koncem?</p>
			<p class="MLP_text_bez1radku_-12-0- ParaOverride-1">Představuji si ho ve světle lampy. Prsty pod bradou, trpělivě přebírá myšlenky. Chce své děti pojmenovat tak, aby byly nezávislé, jejich jména nemají mít žádný původ, měla by vzniknout společně s&#160;početím a&#160;být rozfoukána s&#160;popelem.</p>
			<p class="MLP_text ParaOverride-1">Pečlivě prohlíží kalendář, je psychiatrem, a&#160;kdyby mohl, volil by pro své děti stejné přízvisko jako Freud pro Berthu Pappenheimovou, volal by na každé z&#160;nich písmenem, nesklonným a&#160;nedělitelným.</p>
			<p class="MLP_text ParaOverride-1">S&#160;prvním jménem, které udělí, pouští však do světa tolik významů, že se sám vyděsí; sedí s&#160;hlavou v&#160;dlaních a&#160;dívá se do tváře pobekávajícího dítěte, kterému je lhostejné, že neodolal a&#160;sáhl po jménu, které štěpí páteř ve dví, Marie.</p>
			<p class="MLP_text ParaOverride-1">Marii, Milovanou, nelze opomenout, a&#160;jakkoli rok, v&#160;němž byla počata, chutnal sladce, rok, v&#160;němž přišla na svět, byl hořký k&#160;za­lknu­tí. Zatímco matka trpělivě a&#160;odevzdaně tlačila na porodním sále, na Martově poli byla poprvé vztyčena nacistická standarta. Od té doby ji měli rodiče vídat často a&#160;všude, ale protože byli mladí, nevěnovali jí velkou pozornost; otec nastoupil na své první místo v&#160;městské nemocnici a&#160;matka kromě své dcery registrovala už jen smrt Lilii Lehmannové, kterou vášnivě oplakala, a&#160;následně vystála dlouhou frontu na výstavu jejích kostýmů.</p>
			<p class="MLP_text ParaOverride-1">Marie se narodila v&#160;době, kdy budoucí Vůdce překypoval aktivitou a&#160;chystal se změnit svět; bezmezně hloupá, narodila se do židovské rodiny, a&#160;k&#160;dovršení své smůly nebyla ani pokřtěna, ačkoliv otec (sice žid, ale nepraktikující) o&#160;tom uvažoval (byl to celkem laciný trik, jak přeskočit numerus clausus). Nakonec však převládla jeho nechuť k&#160;jakýmkoliv náboženským obřadům, a&#160;proto byla Marie (ano, Marie, nikoliv Mirjam, Mariam nebo Miriam) odvezena do tábora s&#160;ostatními členy rodiny, přestože při pohledu na ni by führer musel potlačit dojetí, vždyť se narodila v&#160;době jeho průkopnických činů; a&#160;zatímco jeho příznivci v&#160;cirkusu Krone cvičili paže a&#160;plíce, Marie poctivě trénovala nohy, takže když ho poslali za mříže, dokázala se sama postavit a&#160;udělat první kroky, a&#160;v&#160;době, kdy opustil vězení, dokázala Marie běhat po schodech, měla precizní úchop a&#160;dávala přednost modré barvě.</p>
			<p class="MLP_text ParaOverride-1">U&#160;dalšího dítěte otec neriskuje a&#160;volí nenápadné jméno Markéta. Není to nic platné. Perla nabyla barokních obrysů a&#160;ztratila se v&#160;revoluci způsobené sukněmi nad kolena a&#160;jazzem.</p>
			<p class="MLP_text ParaOverride-1">Po Markétě jsem se narodila já. Tuším, že přede mnou byl ještě někdo, preAniela nebo preIzák, dítě zakuklené v&#160;plodových obalech, které odešlo tak tajemně, že ani matka nepoznala jeho pohlaví.</p>
			<p class="MLP_text ParaOverride-1">Po mně přišla Rosa. Rosa se narodila mezi dvěma požáry, ale nedokázala si poradit ani s&#160;jediným. V&#160;únoru hořel Reichstag a&#160;v&#160;květnu knihy, vyskládané na náměstích. Ve vzduchu pukali chrousti, přivábení žárem, a&#160;otec pendloval mezi knihovnou a&#160;kolébkou; Marii bylo deset let a&#160;chodila do páté třídy, dokázala už si poradit s&#160;většinou domácích prací a&#160;poctivě se učila hrát na flétnu; když se narodila Rosa, změnila se v&#160;malou maminku a&#160;utrhovala ji matce od prsu.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Matka měla tak štíhlý pas, že už jako děti jsme ho mohly obejmout a&#160;za jejími zády spojit prsty. Nosila tmavé šaty a&#160;při kojení si zakrývala břicho bílým ubrouskem.</p>
			<p class="MLP_text ParaOverride-1">Byla elegantní a&#160;praktická. Chodila do gymnázia, a&#160;nebýt toho, že doprovázela svoji sestru na taneční zábavy, nikdy by se s&#160;otcem neseznámila. Sedávala mlčky u&#160;prázdného stolku, dlaň na sestřině zaplněném tanečním pořádku, a&#160;vytrvale, večer co večer, odmítala mladíka, který, protože nestihl vyzvat k&#160;tanci její sestru, by vzal zavděk alespoň jí. Jednou se mu podařilo matčinu sestru uchvátit, vyklouzl s&#160;ní na balkon a&#160;vrátil ji pocuchanou (oči jí zářily a&#160;bradavky stály jako kopí); matka za ním rozčileně vyběhla na chodbu, kde pod vodopádem jejích slov zjihl, a&#160;snad aby si ji udobřil, pozval ji do pitevny.</p>
			<p class="MLP_text ParaOverride-1">Studoval medicínu, a&#160;tak se každá z&#160;jejich schůzek uskutečnila na neobvyklém místě a&#160;ve vší počestnosti (dokonce i&#160;ta, která se konala ve vypolstrované místnosti bez klik a&#160;oken v&#160;nemocnici U&#160;Andělů).</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Po Rose se narodili Ilan s&#160;Joelem. Byli do sebe zaklesnuti nohama, Ilan vyšel pár chvil před Joelem. Byli to první muži do rodiny, a&#160;proto bylo jejich narození náležitě oslavováno.</p>
			<p class="MLP_text ParaOverride-1">Po Ilanovi s&#160;Joelem se narodil Adam, První i&#160;Poslední zároveň; po Adamovi nebyl už nikdo.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Matčiny podprsenky byly z&#160;jemné bílé látky, všité do hladkých košilek nebo plátěných korzetů. Ramínka měly z&#160;širokého pruhu plátna, z&#160;obou stran sevřená krajkou, a&#160;zapínání na hladkou stuhu, zářivé vlákno mezi prsy, které matka dokázala vzít do prstů jedné ruky a&#160;rozvázat, takže se jí rozmarně zavlnilo kolem boků a&#160;po břiše.</p>
			<p class="MLP_text_bez1radku_-12-0- ParaOverride-1">Nic z&#160;toho, co se dělo pak, nebylo tak jasné a&#160;přímé jako proud, který vycházel z&#160;jejích prsů.</p>
		</div>
</body>
</html>