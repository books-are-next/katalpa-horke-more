<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-23" xml:lang="cs-CZ">
		<div class="Z-kladn--textový-r-meček">
			<p id="_idParaDest-20" class="NADPIS_KATALPA_VPRAVO"><span class="CharOverride-2">MARIE <br/>Dům</span></p>
			<p class="MLP_dopis_podpis ParaOverride-1">/prameny/</p>
			<p class="MLP_text_bez1radku ParaOverride-1">Probudí ji hlasitý šepot. Tápe v&#160;matčině posteli, nohy má zamotané do přikrývky, a&#160;protože nemůže hned ven, zmocní se jí úzkost. Během svého zápasu s&#160;peřinou si stihne ohmatat ústa, musí se přesvědčit, že hlas nevychází z&#160;ní.</p>
			<p class="MLP_text ParaOverride-1">Zloději, napadne ji, když se konečně posadí. Okamžitě je zlitá potem. Měří si cestu od postele k&#160;oknu; kdyby překonala strach, mohla by vyskočit do zahrady. Napřed se ale musí obléknout, rozhlíží se po pokoji, oblečení nechala v&#160;koupelně, a&#160;tak se bude muset spokojit s&#160;tím, co najde v&#160;matčině skříni.</p>
			<p class="MLP_text ParaOverride-1">Opatrně se zvedne a&#160;míří k&#160;šatníku. Napadne ji, kolik může být hodin, podle blednoucího nebe soudí, že se blíží ráno. Skříň nejde otevřít, nacpe prsty do úzké skuliny ve dveřích a&#160;snaží se je od sebe odtáhnout, a&#160;protože má stále napjaté uši a&#160;smysly v&#160;pozoru, uslyší z&#160;kuchyně tiché špitnutí.</p>
			<p class="MLP_text_bez1radku_-12-0- ParaOverride-1">Klíč je tady, miláčku.</p>
			<p class="MLP_text_bez1radku_-12-0- ParaOverride-1">Ztuhne. Oči třeští do tmy. Pak, po špičkách, doběhne zpátky k&#160;posteli, sáhne pod polštář a&#160;vklouzne do noční košile; je cítit cigaretami a&#160;mastným krémem, kterým se matka natírá před spaním.</p>
			<p class="MLP_text ParaOverride-1">Přes tlusté sklo, vyplňující dveře do kuchyně, je přetažený květovaný závěs, podle škvír vyplněných světlem soudí, že v&#160;kuchyni se svítí.</p>
			<p class="MLP_text ParaOverride-1">Vyzkouší kličku na okně, otevře ho a&#160;vykloní se do zahrady; v&#160;nejistém šeru tuší na nedalekém záhoně hlavičky sasanek a&#160;krokusů. Parapet je vlhký rosou, a&#160;přímo pod oknem vede úzká cestička.</p>
			<p class="MLP_text ParaOverride-1">Zatají dech a&#160;naznačí pohyb, zvedne koleno a&#160;dotkne se jím okenního rámu, rukama pevně svírá opěradlo židle, kterou si pod okno přistavila. Mlčí a&#160;vyčkává, tvář vystavenou svítání, chodidla stále ještě v&#160;teple. Neví, co by měla dělat. Nakonec, s&#160;těžkým srdcem, opustí svou pozorovatelnu a&#160;zavře okno, ještě jednou se prohlédne v&#160;zrcadle a&#160;pomalým krokem zamíří ke dveřím. Šepot, který přichází z&#160;kuchyně, se nad ní klene jako most.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Sotva vstoupila do kuchyně, nabádali ji k&#160;tichosti.</p>
			<p class="MLP_text ParaOverride-1">Jako kdyby živý znamenalo hlučný, postěžuje si pak Aniele.</p>
			<p class="MLP_text ParaOverride-1">Držela se u&#160;dveří. Pár hlav se za ní otočilo, ale většina přítomných se dál soustředila na ženu, usazenou uprostřed místnosti.</p>
			<p class="MLP_text ParaOverride-1">Byla to Mariina matka, kdo, nohu přes nohu, z&#160;kuchyňské židle vykládal rozumy.</p>
		</div>
</body>
</html>