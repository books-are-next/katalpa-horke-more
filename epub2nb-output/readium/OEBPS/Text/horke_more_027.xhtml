<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-25</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-25" xml:lang="cs-CZ">
		<div class="Z-kladn--textový-r-meček">
			<p id="_idParaDest-22" class="NADPIS_KATALPA_VPRAVO"><span class="CharOverride-2">MARIE <br/>Dům</span></p>
			<p class="MLP_dopis_podpis ParaOverride-1">/prameny/</p>
			<p class="MLP_text_bez1radku ParaOverride-1">Marie v&#160;zaplněném hledišti léviovského domu, odmítá lovit v&#160;kornoutu s&#160;bonbony, který koluje hledištěm, a&#160;posílat ho dál.</p>
			<p class="MLP_text ParaOverride-1">Ve středu místnosti prázdno, jediná židle, v&#160;ní sveřepě zaklíněná žena.</p>
			<p class="MLP_text_bez1radku_-12-0- ParaOverride-1">Pálili mi svíčkou paty, říká. Kroutili prsty, nohy vsazovali do želez.</p>
			<p class="MLP_text ParaOverride-1">Poslouchali můj křik, krví se mi obarvily zuby, zčernala jsem.</p>
			<p class="MLP_text_bez1radku_-12-0- ParaOverride-1">Marie si prohlíží šaty vyprávějící ženy, boty má do špičky a&#160;na čele se jí třpytí zlato; je to rabínova dcera a&#160;prsty jí zpráchnivěly v&#160;roce šestnáct set. Za Léviho se provdala, aby zachránila otcovy knihy, a&#160;když se jí pod svatebním baldachýnem zaryl do paty střep, rána jí obrostla liliemi.</p>
			<p class="MLP_text ParaOverride-1">Zdobí ji koruna? Ne.</p>
			<p class="MLP_text ParaOverride-1">Oči naslouchajících září ve tmě, ona je sbírá jako korále.</p>
			<p class="MLP_text_bez1radku_-12-0- ParaOverride-1">Trýznili ji a&#160;pak se provdala; děti počali na zachráněných knihách.</p>
			<p class="MLP_text_bez1radku_-12-0- ParaOverride-1">Přenášejí to synové i&#160;dcery, stačí, když se tnou po zápěstí, a&#160;rána se mžikem zacelí.</p>
			<p class="MLP_text_bez1radku_-12-0- ParaOverride-1">Chtěla by ještě něco říct, ale na její místo se tlačí další, číslo následuje za číslem. Jsou tu muži, kteří už stáli na hranici, když na ně pomyslely Léviovy dcery, a&#160;rázem byli volní.</p>
			<p class="MLP_text_bez1radku_-12-0- ParaOverride-1">Utrpení je tradováno, prochází ústy.</p>
			<p class="MLP_text_bez1radku_-12-0- ParaOverride-1">Jsou tady ti, kteří byli vrženi do arény a&#160;jako zázrakem vyzdviženi, když na ně některý z&#160;Léviů usazených v&#160;lóži ukázal prstem; muži s&#160;opařenou kůží a&#160;ženy s&#160;uřezanými prsy; jejich rány byly uzdraveny, ale paměť zůstala otevřená.</p>
			<p class="MLP_text ParaOverride-1">Oslavená těla se s&#160;potěšením dělí o&#160;tajemství bolesti.</p>
			<p class="MLP_text_bez1radku_-12-0- ParaOverride-1">Mariina matka drží zapálenou cigaretu; když přijde na řadu, rozhlédne se; nenasytnost jejích posluchačů je bezmezná, otvírají ústa a&#160;větrají jazyky, jsou hladoví.</p>
			<p class="MLP_text ParaOverride-1">Mariina matka se rozhodne mluvit o&#160;injekcích, bez nichž by nemohla počít.</p>
		</div>
</body>
</html>