<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-83</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-83" xml:lang="cs-CZ">
		<div class="Z-kladn--textový-r-meček">
			<p id="_idParaDest-80" class="NADPIS_KATALPA_VPRAVO"><span class="CharOverride-2">ANIELA <br/>Dvojčata</span></p>
			<p class="MLP_dopis_podpis ParaOverride-1">kdysi<br/>/prameny/</p>
			<p class="MLP_text_bez1radku ParaOverride-1">Můj muž přežívá jako stín v&#160;koruně mariánského stromu.</p>
			<p class="MLP_text ParaOverride-1">Po smrti se stal otázkou těla. Zemřel ve vlaku, mezi zuby vějíř lesů a&#160;venkovských stavení.</p>
			<p class="MLP_text ParaOverride-1">Objevili ho na hranicích. Byl studený tak, že o&#160;něj mohli chladit láhve vína, a&#160;měl otevřený poklopec. Když ho položili, kolena mu trčela vzhůru. Rozhoupal se na ztvrdlých kloubech, ruce složené v&#160;klíně, pod bránicí.</p>
			<p class="MLP_text ParaOverride-1">Pohřbili jsme ho ve zvláštní rakvi, protože…</p>
			<p class="MLP_text ParaOverride-1">Ani kost mu nebude zlomena, řekla jsem a&#160;Anna, která studovala matematiku, a&#160;později prodávala maso, přikývla.</p>
			<p class="MLP_text ParaOverride-1">Museli by mu zlomit kolena a&#160;vykloubit čéšky, aby se zbavili ostnů drásajících nebe, a&#160;narušit kříž, aby se položil a&#160;splynul s&#160;obzorem.</p>
			<p class="MLP_text_bez1radku_-12-0- ParaOverride-1">Do země se vrátil jako král, vsedě. Při obřadu jsem zahlédla dvě z&#160;našich dětí a&#160;Anna mi položila ruku na rameno, abych nevstávala. Jejich jméno mi nepřestoupilo přes rty a&#160;v&#160;paměti mi uvízla jejich záda, když se klaněly bedně s&#160;nákladem ztuhlých kloubů a&#160;zubů zahryznutých v&#160;jízdence.</p>
			<p class="MLP_text_bez1radku_-12-0- ParaOverride-1">Viděla jsem, jak si Anna rovná klobouk a&#160;ostražitě pozoruje ty, kterým rameny jako sněhovým pluhem proklestila cestu.</p>
			<p class="MLP_text_bez1radku_-12-0- ParaOverride-1">Když jsme odcházely, očima bloudili v&#160;jámě, záda napjatá, nestoudné boule obratlů, proti všemu očekávání dokazující, že i&#160;oni mají páteř; křehké kůstky spojené v&#160;dechberoucí růženec.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Usychala jsem vedle něj, a&#160;on si toho nevšiml. Každý večer jsem vracela kousky kůže na místo, kam patří. Vkládala jsem je do prázdných obdélníků na obličeji a&#160;na spáncích, brala jsem včelám vosk, abych slepila popraskanou tvář, mozaiku špinavých střepů. A&#160;jestli jsem čekala voňavé maso, mýlila jsem se. Žádná milost pro zlodějku mateří kašičky.</p>
			<p class="MLP_text ParaOverride-1">Zapomněla jsem na zpěv i&#160;na modlitbu. Otevřela se pode mnou propast, ale já jsem to neviděla. Každý den jsem uléhala vedle muže a&#160;dýchala popel z&#160;jeho úst. Tiskla jsem se k&#160;jeho zádům v&#160;nejistém tušení, že on by měl být dárcem melodie.</p>
			<p class="MLP_text ParaOverride-1">Tvář se mi měnila. Mužova bedra, mapa proseb a&#160;slz. Zježené boky, hubená strava pro nevěstu.</p>
			<p class="MLP_text ParaOverride-1">Zkoumala jsem svá stehna, prsy a&#160;břicho; tlačila jsem do nich dlaně i&#160;pěst, hnětla jsem řídkou látku polomrtvého těla.</p>
			<p class="MLP_text ParaOverride-1">Takové je mateřství, myslela jsem si. Ztrácím život, protože ho dávám jinde.</p>
			<p class="MLP_text_bez1radku_-12-0- ParaOverride-1">Zpočátku jsem si myslela, že jsem zvítězila nad svou sestrou, nad Marií. Byla jsem živá.</p>
			<p class="MLP_text ParaOverride-1">Má sestra? Vzpomínka patřící každému, kdo o&#160;ni měl zájem, bezmocný uzel na drátech elektrického vedení.</p>
			<p class="MLP_text ParaOverride-1">V&#160;noci za mnou přišla, právě když jsem hryzala muži lopatky. Vyděsila jsem se, když jsem viděla, jak je mocná. Královna mezi sobě rovnými. Poznávala jsem její rysy i&#160;způsob, jakým zemřela; jámu, z&#160;níž si vyrvala srdce, a&#160;nehty, které za sebou nechávaly oheň a&#160;kouř.</p>
			<p class="MLP_text ParaOverride-1">Viděla jsem ji ve tmě, když můj muž spal. Byla celá a&#160;jako proudy bílých vod se z&#160;ní lily sny, které nedosnila, a&#160;myšlenky, kterým nedovolila vystoupit z&#160;čela; perletí obraných kyčlů propadaly smělé plány.</p>
			<p class="MLP_text ParaOverride-1">Nemluvily jsme. Posadila se na okraj mého lůžka a&#160;naše boky se setkaly. Ucítila jsem kost, křehkou a&#160;plnou záhybů, jako by byla utkána ze slov.</p>
			<p class="MLP_text ParaOverride-1">Ukazovala jsem jí trofeje, muže a&#160;dceru, a&#160;oba pod jejím pohledem táli, a&#160;pokud opravdu zakusila smrt, nikdy jsem nad ní nemohla vyhrát.</p>
			<p class="MLP_text ParaOverride-1">Tentokrát však nepřišla bojovat. Pozorovala jsem její prsty, unavené otáčením věčnosti. Pohnula se a&#160;s&#160;ní i&#160;vyprahlá hrdla těch, kdo odešli s&#160;ní.</p>
			<p class="MLP_text_bez1radku_-12-0- ParaOverride-1">Nemohla mi ublížit. I&#160;kdyby vypila krev z&#160;mých žil a&#160;vysála morek z&#160;kostí, nemohla mi ublížit. Jak by mě mohla vytrhnout ze srdce milovaných?</p>
			<p class="MLP_text ParaOverride-1">Musela to vědět.</p>
			<p class="MLP_text_bez1radku_-12-0- ParaOverride-1">Naklonila se ke mně. Na bříškách prstů měla otisk vesmíru, a&#160;kdybych uměla číst ve větách jejích kloubů, Janova Apokalypsa by zrodila dceru. Dotkla se mých očí, prošla lesem řas.</p>
			<p class="MLP_text ParaOverride-1">Hmatala v&#160;očních důlcích.</p>
			<p class="MLP_text ParaOverride-1">Pak mě připravila o&#160;zrak. V&#160;tmavé noci jsem cítila, jak umísťuje mé bulvy do svých jamek. Tápala jsem po ní prsty, a&#160;když jsem se dotkla její tváře, prohlédla jsem. Uviděla jsem se jejíma očima.</p>
			<p class="MLP_text ParaOverride-1">V&#160;urputné bolesti jsem se zmítala na lůžku, sevřena z&#160;jedné strany Annou a&#160;z&#160;druhé jejím otcem. Mé tělo bylo suché, pevně obkroužené pažemi. Hlavu jsem měla nakloněnou a&#160;uši nastražené.</p>
			<p class="MLP_text_bez1radku_-12-0- ParaOverride-1">Viděla jsem neznámé světlo mužovy duše, lopatky jako skály, jen nepatrně poznačené mými zuby. Jeho myšlenky byly jiné než mé, těžkopádné a&#160;trpělivé, a&#160;když jsem v&#160;nich hledala sebe, spatřila jsem se v&#160;samém koutku jeho mysli; zrno opuštěné v&#160;žernovu, na okamžik vyňaté z&#160;koloběhu mletí.</p>
			<p class="MLP_text_bez1radku_-12-0- ParaOverride-1">Vstoupila jsem také do mysli své dcery a&#160;zaclonila jí obzor nalitými prsy. Sápla se po nich obratnými ústy a&#160;srkala mléko, dokud ze mě nebyl jen stín. Pak čekala, až se znovu naplním, a&#160;přitom mou ránu štěpila drobnými polibky.</p>
			<p class="MLP_text_bez1radku_-12-0- ParaOverride-1">Ochočili si mě. V&#160;mlčení jsem předla svou vlastní smrt.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Hladovím, říkala jsem své sestře ve snech a&#160;její útěcha byla její pomstou. Plnila můj spánek obrazy stromů obtěžkaných plody; kdekterý pahýl rodil ovoce.</p>
			<p class="MLP_text ParaOverride-1">Čím víc mě sytila, tím žádostivější jsem byla.</p>
			<p class="MLP_text_bez1radku_-12-0- ParaOverride-1">Chtěla jsem se znovu zmocnit svého muže, chtěla jsem být opět uchvácena.</p>
			<p class="MLP_text ParaOverride-1">Pronikla jsem za ním do nejhlubších uliček, číhala jsem v&#160;jeho střevech. Byl příliš velký na to, aby mě vytušil skrytou za kamenem; nemohl předejít svůj pád. Pokud někdy ucítil, že je loven, utěšovala jsem ho tak, jak mě to naučila má sestra Marie, hlubokými tóny a&#160;pomalým pohybem.</p>
			<p class="MLP_text ParaOverride-1">Mýlila jsem se, když jsem si myslela, že je němý. Zpíval, ale tak hlubokým hlasem, že jsem nejvyšší z&#160;jeho tónů slyšela, jen když jsem zatajila dech.</p>
			<p class="MLP_text ParaOverride-1">Brzy mě jeho písně začaly dusit. Musela bych ho spolknout, abych ho přiměla ke dvojhlasu.</p>
			<p class="MLP_text_bez1radku_-12-0- ParaOverride-1">Spolkni ho, řekla má sestra.</p>
			<p class="MLP_text_bez1radku_-12-0- ParaOverride-1">Nebylo snadné ho stopovat. Měl svou vlastní zbraň. Dokázal chodit tiše a&#160;šetřit silami. Snadno odolával napětí. Na bolest zapomínal rychleji než já a&#160;neuměl z&#160;ní těžit. Byl silný. Ale mohl být polapen něhou lovců, lstí.</p>
			<p class="MLP_text ParaOverride-1">Tak dlouho jsem se jím zaobírala v&#160;myšlenkách, až jsem zeslábla docela. Nepostřehla jsem v&#160;jeho řeči varovný tón. V&#160;jednu chvíli s&#160;určitostí poznal, že je loven. Snad jsem se neopatrně zmínila o&#160;léčkách, a&#160;jemu se zježila srst.</p>
			<p class="MLP_text_bez1radku_-12-0- ParaOverride-1">Nemohl mě však přemoci, protože já už jsem znala svůj cíl. Dobývala jsem ho, a&#160;protože on svou obranu myslel vážně, má radost hořkla.</p>
			<p class="MLP_text_bez1radku_-12-0- ParaOverride-1">Spočívali jsme na lůžku a&#160;já jsem ho dvakrát udeřila do tváře. Pokaždé mi ránu vrátil, a&#160;když jsem se zahryzla do jeho ramene, sevřel mi boky. Zaklesli jsme se do sebe a&#160;zády drtili prach. Nemohla jsem ho pustit. Mé tělo bylo jeho součástí. Držela jsem ho za ramena a&#160;za prsa, hladká a&#160;lstivá, a&#160;on do mě bušil, zpracovával mě jako pečetidlo. Položila jsem se na něj a&#160;tváří mu polaskala hruď. Otevřela se a&#160;pod jeho kůží se chvělo sladké drobení. Pevně jsem stiskla jeho nohy a&#160;on mi přestal drásat slabiny, ztuhl a&#160;obrátil se ke mně tak, abych na něj nemohla; schoulil se v&#160;kamennou zeď, o&#160;kterou jsem si lámala nehty. Obkroužila jsem ho jako mořský útes, zlila ho horkými prameny. Jako v&#160;horečce jsem hledala místo, kam bych mohla zapustit kořeny. Hnětla jsem ho a&#160;převalovala v&#160;dlaních. Znovu jsem se učila rozeznávat jeho končetiny; jako by ke mně promluvil Bůh a&#160;řekl mi, abych znovu stvořila jeho údy a&#160;hlavu; hněvivě jsem vyzdvihovala z&#160;temné hlíny jeho tělo.</p>
			<p class="MLP_text ParaOverride-1">Nakonec, a&#160;stopy, které zanechávala má bedra, šíje a&#160;ramena, byly otiskem škeble v&#160;písku, jsem se dostala k&#160;měkkému polstrování. Nastavila jsem mu čelo, oči, chvějící se špičku nosu a&#160;on mi zakryl obličej dlaní, svrhl na mě pohoří a&#160;pro tu chvíli musel opustit hnízdosloupkopí, musel se mi postavit, srazit mě z&#160;míst, kam jsem vystoupala, obnovit nedotčenost.</p>
			<p class="MLP_text ParaOverride-1">Bojoval se mnou urputně. Lámali jsme se navzájem a&#160;pleskali po zádech, zemdlení jednoho dodalo sílu druhému. Když jsem ho protáhla blánou podpaží, řekl, Pusť mě, vzešla jitřenka.</p>
			<p class="MLP_text ParaOverride-1">Neposlechla jsem ho. Byla jsem plná bolesti, stěží jsem se mohla hnout, ale zápas ještě nebyl vybojován.</p>
			<p class="MLP_text_bez1radku_-12-0- ParaOverride-1">Pak jsem promluvila. Mluvila jsem dlouho. Popisovala jsem vrcholy hor ztuhlé pod sněhem, skráně a&#160;něhu mužů, hebká ústa, která mají v&#160;klíně, hudbu vycházející z&#160;ohybu jejich těl.</p>
			<p class="MLP_text ParaOverride-1">Předestřela jsem před něj tajemství. Jeho bdělost jsem změnila v&#160;sen. Zavedla jsem ho jinam, než si přál. Nenechala jsem ho vydechnout a&#160;předkládala jsem mu obrazy, které přicházely do mé mysli, jeden za druhým.</p>
			<p class="MLP_text ParaOverride-1">Podstrčila jsem mu touhu. Před oči jsem mu vsadila palmy s&#160;cudným stínem, útlým tělem a&#160;sotva vzešlou korunou; nechala jsem ho přemýšlet o&#160;štěňatech, která nikdy neopouští zápal ze hry. A&#160;úplně naposled jsem mu představila otvor jako z&#160;alabastru, s&#160;pletencem modrých žil a&#160;bledými rty. Ojíněná třísla, místo dokonalého spočinutí, útěšného průniku.</p>
			<p class="MLP_text ParaOverride-1">V&#160;ten okamžik se zapomněl chránit docela, natáhl se vedle mě a&#160;uvolnil se, nechal se unést představami a&#160;spustil ruce z&#160;naplněných rybářských sítí.</p>
			<p class="MLP_text ParaOverride-1">A&#160;hle, zprostřed těla vyrůstal sám sobě, pěkný, neunavený, sladký jako hrozen.</p>
			<p class="MLP_text_bez1radku_-12-0- ParaOverride-1">Nastal můj čas. Nerozmýšlela jsem se. Vstoupila jsem do jeho těla, jako by bylo mé, rychle a&#160;přesně. Zatížila jsem ho, už bylo pozdě na nářek. Strnuli jsme. Nedotýkala jsem se žádné jiné části jeho těla, ruce jsem měla sepjaté na prsou a&#160;kolena pod bradou.</p>
			<p class="MLP_text ParaOverride-1">Díval se na má vítězná záda, na ránu uzavřenou klínem; díval se na prázdnou stěnu, holé boky, rovnou krajinu; byl přemožen rozkoší a&#160;nezbytností.</p>
			<p class="MLP_text_bez1radku_-12-0- ParaOverride-1">Byli jsme jedna.</p>
			<p class="MLP_text_bez1radku_-12-0- ParaOverride-1">Natáhla jsem se a&#160;stala se ještě plošší. Byla jsem plochá jako sám čas. Dotkla jsem se palců jeho nohou; zaúpěl. Když jsem k&#160;nim přiblížila rty, nedokázal už setrvat v&#160;nehybnosti, prohnul se a&#160;já jsem sklouzla na špičku jeho údu; se zaťatými svaly jsem si brala všechno, co dával. Hryzala jsem ho do chodidel, abych se ujistila, že je živ a&#160;zdráv, a&#160;on se pode mnou hroutil. S&#160;bolestným křikem tvořil, prohnutý jako svého času Matka, drobil se mi pod rukama a&#160;vydával, ačkoliv nechtěl.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nakonec jsme zůstali ležet, bez pohnutí, vyčerpáni. Uzavřel svou hrůzu do semene, které teď vycházelo ze mě, jednolité a&#160;skvostné jako růženec.</p>
			<p class="MLP_text ParaOverride-1">Měl zavřené oči. Já jsem se soustředila na nový půvab svých nohou a&#160;stehen, a&#160;když ze mě opadla největší únava, začala jsem do sebe soukat zbytky posvátné šňůry. Otevřel oči a&#160;pozoroval, jak nakládám s&#160;věcí, kterou odhodil. Nepřetahoval se o&#160;ni. Když jsem dojedla, neposkytl mi žádnou útěchu.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">O&#160;několik dnů později má váha vzrostla tak, že mě to vyděsilo. Věděla jsem, že v&#160;sobě nesu srdce navíc, ale netušila jsem, že bude tak těžké. Ztloustla jsem přes noc, jako bych z&#160;muže vysála život, proměnila ho v&#160;polštář a&#160;nacpala si ho pod šaty.</p>
			<p class="MLP_text_bez1radku_-12-0- ParaOverride-1">Nebyla jsem o&#160;nic spokojenější než předtím. Pozřela jsem ovci, a&#160;hebkost nikde. Můj muž se díval na mé břicho radostněji než já. Mě nechával ve stínu studené hory, vyhladovělou, špinavou, s&#160;nastraženýma ušima.</p>
			<p class="MLP_text ParaOverride-1">Naše rozmluvy se měnily v&#160;ticho dřív, než byla vyskládána všechna slova, a&#160;jeho hlas nepronikl hlouběji než k&#160;některému z&#160;medových zákoutí, jimiž bylo naplněno mé lůno. Dítě, které mi nafukovalo pupek, nebylo spojené se mnou, ale s&#160;ním, s&#160;jeho hlasem, špičkou jazyka, se rty, a&#160;pokaždé, když můj muž promluvil, zvedalo bradu a&#160;zarývalo ji do mých tkání, do měkkého klenutí, které znalo lépe než já.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Má sestra mi pověděla toto, Když muž nechce, sází jedovaté stromy. Přátelí se s&#160;tisem, pěnišníkem a&#160;vavřínem. Trny jsou pro něj málo, potřebuje jed.</p>
			<p class="MLP_text ParaOverride-1">Toto mi pověděla sestra, v&#160;noci, když jsem pozorovala své břicho, kozí kůži napjatou přes hlavu neviditelného brouka.</p>
			<p class="MLP_text ParaOverride-1">Plody jeho setby nezahání hlad. Pokud štěpí, štěpí pro sebe.</p>
			<p class="MLP_text ParaOverride-1">A&#160;když se pohnula, spatřila jsem za jejím ramenem nebe poseté hvězdami. Můj muž v&#160;podobě štíra po něm sekal ocasem. Viděla jsem svou tvář, bledý stín jazyka kmitající patrem, a&#160;viděla jsem, jak můj muž ocasem srazil jednu z&#160;hvězd, takže padala dlouhým obloukem, dokud se nezastavila o&#160;mé tělo. Pronikla do mého života, vstoupila do lůna.</p>
			<p class="MLP_text ParaOverride-1">Počala jsem.</p>
			<p class="MLP_text ParaOverride-1">Pohlédla jsem na sestru, která to věděla ještě předtím, než se to stalo.</p>
			<p class="MLP_text_bez1radku_-12-0- ParaOverride-1">Tak jsem platila za dlaň lapenou proudem, za sestřinu ruku laskající elektřinou nabité dráty, za opuštěnou rozkoš jejího útěku.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">I&#160;bradavky hledaly u&#160;mého muže.</p>
			<p class="MLP_text ParaOverride-1">Nepovedly se?</p>
			<p class="MLP_text ParaOverride-1">To nemohu říct.</p>
			<p class="MLP_text_bez1radku_-12-0- ParaOverride-1">V&#160;zimě jsem porodila dvojčata. Byla tak bílá, že je sestry od sněhu rozeznaly jen podle rtů, a&#160;i když mi to nechtěly prozradit, byla k&#160;sobě srostlá. Poznala jsem to podle krve, kterou mělo jedno z&#160;nich na patě a&#160;druhé na prstu.</p>
			<p class="MLP_text ParaOverride-1">Spojoval je tenký plátek, zvlhlý kousek kůže, jeskynní údek, který sestry rozlomily dřív, než děti stačily zaplakat.</p>
			<p class="MLP_text ParaOverride-1">Vyklouzly ze mě postupně, nejprve syn a&#160;za ním, s&#160;ukazováčkem přitisknutým k&#160;jeho patě, dcera. Syn vyšel po zádech a&#160;dcera po břiše, mohla si tedy právem stěžovat na to, že přišla o&#160;část těla.</p>
			<p class="MLP_text_bez1radku_-12-0- ParaOverride-1">Od začátku se obracely k&#160;mému muži. Kutaly u&#160;něj s&#160;nadějí na mléko, a&#160;protože se nedočkaly ani mléka, ani trpělivosti, musely se držet u&#160;mě. Přesto se za mým mužem otáčely tak často, až se jim na krku vytvořila malá proláklinka.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Na jména si Aniela nevzpomíná.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Jména? Měly jména?</p>
			<p class="MLP_text ParaOverride-1">Jejich oči byly průsvitné.</p>
			<p class="MLP_text ParaOverride-1">Copak při pohledu na dno rybníka lze uvažovat o&#160;vodě?</p>
			<p class="MLP_text ParaOverride-1">Dobře, jmenovaly se</p>
			<p class="MLP_text ParaOverride-1">Odplata a&#160;Zadostiučinění pro mého muže a&#160;Žárlivost a&#160;Nejistota pro Annu.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Obtáčely mi kotníky. U&#160;ní bych to pochopila, už se narodila s&#160;rukou vraženou do cizího těla. Ale její bratr?</p>
			<p class="MLP_text ParaOverride-1">Dusily mě.</p>
			<p class="MLP_text ParaOverride-1">Mou chůzi zbavovaly lehkosti.</p>
			<p class="MLP_text ParaOverride-1">Sedávaly v&#160;koutě a&#160;mudrovaly.</p>
			<p class="MLP_text ParaOverride-1">Matko, řeklo pak jedno z&#160;nich. Nemůžeme tě vystát.</p>
			<p class="MLP_text ParaOverride-1">To je dobře, odpověděla jsem. Protože ani já vás.</p>
			<p class="MLP_text ParaOverride-1">Otevřela jsem jim dveře, aby mohly odejít.</p>
			<p class="MLP_text ParaOverride-1">Pamatuji si, že Anna se zakousla do klobouku.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Dvojčata.</p>
			<p class="MLP_text ParaOverride-1">Bystřete si hlavy, říkala Anna, když se vydávala ven. Přemýšlejte! A&#160;házela jim hlavolamy, číselné hříčky a&#160;rébusy, nad kterými se dvojčata pokaždé zastavila, upustila od pronásledování a&#160;dala hlavy dohromady&#160;–</p>
			<p class="MLP_text ParaOverride-1">Posadili se na zem, bratr se sestrou, čelo vedle čela, ruce zaklesnuté do sebe, sestra s&#160;bratrem, a&#160;třeštili oči na úkoly, které byly nad jejich síly, překážkou stejně nepřekonatelnou, jako je cihlová zeď.</p>
			<p class="MLP_text ParaOverride-1">Když se Anna vrátila, nalezla dvojčata ponořená v&#160;hudbě nebo v&#160;malování; papíry s&#160;hádankami ležely rozkousané a&#160;provlhlé v&#160;koutě.</p>
			<p class="MLP_text_bez1radku_-12-0- ParaOverride-1">Ona skládala hudbu a&#160;on maloval, ale když chtěli, mohli si to vyměnit. Čísla, která jim předkládala Anna, v&#160;nich probouzela zuřivost. Někdy jsem je pozorovala s&#160;obličejem schovaným za knihou a&#160;slyšela jsem, jak se jim uvnitř lebky přesýpají kameny. Nedokázali se odtrhnout od proudu čísel a&#160;zkoušeli se jím přebrodit, dokud je zuřivost úplně neoslepila. Potom jsem si raději zakryla tvář a&#160;poslouchala, jak hryžou a&#160;dáví limity a&#160;integrály. Neúspěch v&#160;jedné věci v&#160;nich probudil touhu vyniknout v&#160;druhé, dlouho do noci se pak těšili hrou a&#160;chrlením barevných odstínů.</p>
			<p class="MLP_text_bez1radku_-12-0- ParaOverride-1">Byli sami.</p>
			<p class="MLP_text ParaOverride-1">Svět se jim odrážel v&#160;matných neočištěných ploškách, rozkládal se v&#160;struktuře krystalu. Hudbu vnímali jako teplo a&#160;barvy jim praskaly mrazem. Zvuk houslí je dojímal k&#160;slzám a&#160;symfonie slyšeli v&#160;jejich prvotní podobě, rozepsané pro jednotlivé nástroje. Nedokázali však vyřešit ani tu nejjednodušší rovnici. Stále znovu se nechávali porážet nezávisle proměnnou, Anniným kloboukem, kapkou červeně na vrcholu snové kotangenty, která byla nad jejich chápání.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Mé děti, průvodci životem.</p>
			<p class="MLP_text ParaOverride-1">Prominou, že jsem jim nebyla laskavou fenou. Ano, staraly se ony o&#160;mě, a&#160;bylo to proto, že jsem buď byla slabší než ony, nebo ony byly silnější než já.</p>
		</div>
</body>
</html>