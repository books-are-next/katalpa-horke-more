<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-16" xml:lang="cs-CZ">
		<div class="Z-kladn--textový-r-meček">
			<p id="_idParaDest-13" class="NADPIS_KATALPA_VPRAVO"><span class="CharOverride-2">MARIE <br/>Matka <br/>Dům</span></p>
			<p class="MLP_dopis_podpis ParaOverride-1">/vlnolam/</p>
			<p class="MLP_text_bez1radku ParaOverride-1">Do léviovského domu vstupuji sotva jednou za rok. Nerozhlížím se a&#160;mířím přímo k&#160;matčině pokoji, který je tak plný cigaretového kouře, že sotva rozeznám její obrysy.</p>
			<p class="MLP_text ParaOverride-1">Nenávidím ten dům.</p>
			<p class="MLP_text ParaOverride-1">Matka sedí na posteli a&#160;pozoruje mě, na sobě má černou sukni a&#160;blůzu, na hubených chodidlech pantofle. Pečlivě prohlíží každou věc, kterou jsem přinesla, není nic, čím bych se jí mohla zavděčit.</p>
			<p class="MLP_text ParaOverride-1">Po smrti otce a&#160;jeho rodičů zůstala v&#160;domě sama. Bloudila dlouhými chodbami a&#160;zachraňovala uvadající květiny, takže zanedlouho měla v&#160;ložnici neprostupnou džungli. Zalévala ji každý večer, a&#160;protože všem měřila stejně, většina rostlin brzy shnila a&#160;zbytek se rozbujel natolik, že nešly otevřít dveře.</p>
			<p class="MLP_text ParaOverride-1">Pak, jednoho dne, matka se zaléváním skončila. Zelené šlahouny ztratily sílu, listy se svěsily a&#160;hlína zkameněla. Když jsem později vešla do místnosti, květiny se v&#160;závanu vzduchu změnily v&#160;prach.</p>
			<p class="MLP_text_bez1radku_-12-0- ParaOverride-1">Marie, Milá, řekne matka, jakmile vstoupím. Co bych neudělala pro to, abych tě měla?</p>
			<p class="MLP_text_bez1radku_-12-0- ParaOverride-1">Vyhýbám se jí. Je duší léviovského domu.</p>
			<p class="MLP_text_bez1radku_-12-0- ParaOverride-1">Zavřu oči. Ona se nade mnou skloní.</p>
			<p class="MLP_text ParaOverride-1">Jsem tady kvůli tobě, Poklade, vzdychne. Co jiného jsi, ne-li mé všechno?</p>
			<p class="MLP_text ParaOverride-1">Cítím nad sebou její obličej.</p>
			<p class="MLP_text_bez1radku_-12-0- ParaOverride-1">Marie!</p>
			<p class="MLP_text_bez1radku_-12-0- ParaOverride-1">Dusím se jenom pohledem na ni.</p>
			<p class="MLP_text ParaOverride-1">Ona tuhne ve zvířecím prohnutí, opírá se o&#160;špičky a&#160;bledne.</p>
			<p class="MLP_text_bez1radku_-12-0- ParaOverride-1">Čas plyne.</p>
			<p class="MLP_text_bez1radku_-12-0- ParaOverride-1">Stojíme proti sobě v&#160;provlhlých útrobách domu.</p>
			<p class="MLP_text ParaOverride-1">Její myšlenky jsou suché jako tráva.</p>
			<p class="MLP_text ParaOverride-1">Plazí se mi u&#160;nohou, svírá mě očima.</p>
			<p class="MLP_text_bez1radku_-12-0- ParaOverride-1">Nikdy jsem po nikom netoužila, po ženě, muži nebo zvířeti, tak jako po tobě, šeptá.</p>
			<p class="MLP_text_bez1radku_-12-0- ParaOverride-1">Já tisknu víčka k&#160;sobě a&#160;její pohyby jsou jen částí mého snu. Měním se v&#160;dítě a&#160;tlačím před sebou vozík naplněný ovocem. Přikazuji věcem, aby zůstaly takové, jaké jsou.</p>
			<p class="MLP_text_bez1radku_-12-0- ParaOverride-1">Stále tě budu hledat, řekne matka.</p>
			<p class="MLP_text_bez1radku_-12-0- ParaOverride-1">Když otevřu oči, leží přede mnou bosa. Paty jako hostie, nezraněné.</p>
			<p class="MLP_text ParaOverride-1">Nechybí jí nic, i&#160;se zavřenýma očima vypadá jako ta, která nalezla.</p>
		</div>
</body>
</html>