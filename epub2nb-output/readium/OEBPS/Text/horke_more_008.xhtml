<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="NADPIS_KATALPA_VPRAVO"><span class="CharOverride-2">MARIE <br/>Jakuba</span></p>
			<p class="MLP_dopis_podpis">/přítoky/</p>
			<p class="MLP_text_bez1radku">Jakubin mozek jsem nejprve znala z&#160;rentgenového snímku.</p>
			<p class="MLP_text ParaOverride-1">Její složka byla sevřená zrezlou sponkou, opatřena jménem a&#160;nečitelným nápisem a&#160;zamčena v&#160;nízké skříni, mezi ostatními nedokončenými projekty.</p>
			<p class="MLP_text ParaOverride-1">Vydala jsem se za ní. Jméno, dlouhý řetěz čísel a&#160;fotografie hedvábných tkání pro mě dostaly tvář.</p>
			<p class="MLP_text ParaOverride-1">Pracovala jako kadeřnice, na stejném místě, které bylo uvedeno ve složce. Nezdá se, že by zrovna ráda putovala. Když jsem přišla do salonu, seděla v&#160;koutě a&#160;pozorovala ostatní. Zápěstí měla tak slabé, že si ho musela podepřít rukou, než vzala do prstů nůžky.</p>
			<p class="MLP_text ParaOverride-1">Slyšela, jak vstupuji. V&#160;zrcadle jsem viděla její oči. Od chvíle, kdy jsem se dotkla kliky, se soustředila jen na mě.</p>
			<p class="MLP_text ParaOverride-1">Černala se v&#160;koutě, zapomenutá. U&#160;kotníků se jí točily vlasy, o&#160;které ženy v&#160;bílých křeslech přicházely.</p>
			<p class="MLP_text ParaOverride-1">Měla roztažené nohy a&#160;ruce spuštěné do klína. Držela hřeben s&#160;hustými zuby a&#160;byla tak shrbená, že se skoro dotýkala podlahy.</p>
			<p class="MLP_text ParaOverride-1">Připadala mi tupá.</p>
			<p class="MLP_text_bez1radku_-12-0- ParaOverride-1">Jakuba si na projekt vzpomínala.</p>
			<p class="MLP_text ParaOverride-1">Ale tenkrát jsem nepracovala s&#160;vámi, řekne Marii.</p>
			<p class="MLP_text ParaOverride-1">Ne.</p>
			<p class="MLP_text ParaOverride-1">Marie si vybaví nápis na Jakubině složce. Bílými prsty si nechá prohmatat hlavu a&#160;užasne, jak lehce ji Jakuba zbaví vlasů. Nůžkami škrtne o&#160;spánky. Jako by zavadila o&#160;křemen, čeká kapku krve, a&#160;vyjde jiskra.</p>
			<p class="MLP_text ParaOverride-1">Všimla si toho?</p>
			<p class="MLP_text ParaOverride-1">Omládla o&#160;několik let.</p>
			<p class="MLP_text_bez1radku_-12-0- ParaOverride-1">Když ji ostříhala, odvedla ji Jakuba do místnosti přiléhající k&#160;salonu a&#160;posadila do křesla. Marie začala vysvětlovat, proč by ráda pokračovala v&#160;projektu, který byl před několika lety zastaven. Jakuba na ni civěla s&#160;očima dokořán, ale nakonec souhlasila. Úmluvu potvrdily stisknutím ruky. Jakubiny prsty jsou nejisté, zato Marie se raduje z&#160;výhodného obchodu.</p>
			<p class="MLP_text ParaOverride-1">Když vyjde do ulice, překypuje dobrou náladou.</p>
			<p class="MLP_text ParaOverride-1">To ty vlasy, uvědomí si. Zastaví se před výkladní skříní a&#160;prohlíží si účes. Jakuba jí obnažila krk, Marie vidí mříž žil a&#160;měkký ohryzek, bělavou ulitu ve stínu brady.</p>
			<p class="MLP_text ParaOverride-1">Opatrně se dotkne šíje, kde se hladká kůže bez varování mění v&#160;štětinatou pláň; řada kopí střeží páteř.</p>
			<p class="MLP_text ParaOverride-1">Rozradostní ji to stejně jako muže, který později v&#160;restauraci obdivuje její účes.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vada, kterou Jakuba trpí, se nazývá prosopagnosie. Jakubin mozek, stejně jako mozek ostatních postižených, nevykazuje žádné anomálie. Přesto Jakuba není schopna rozeznávat lidské tváře ani jejich výrazy.</p>
			<p class="MLP_text ParaOverride-1">Toužení vlité do jediného obličeje.</p>
			<p class="MLP_text ParaOverride-1">Zatímco já bych Jakubu poznala kdykoliv, ona mě nepozná nikdy.</p>
			<p class="MLP_text ParaOverride-1">Podle čeho si mě zařadila?</p>
			<p class="MLP_text ParaOverride-1">Každý týden mám několik hodin na to, abych zkoumala zákonitosti, jimiž se řídí její rozum.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Marie sedí vedle Jakuby, v&#160;ruce tužku a&#160;zápisník, ústa nabarvená. Sklání se nad papíry a&#160;neklidně poškubává zápěstím. Jakuba probírá fotografie lidských tváří, hraje si s&#160;nimi jako se skládankou, na jednu stranu dává ty, které dokáže rozluštit, v&#160;klíně shromažďuje ostatní. Nad každým obrázkem přemýšlí, ačkoliv Marie ji už nejméně dvakrát žádala, aby se rozhodovala co nejrychleji. Potřetí to opakovat nechce, a&#160;tak bezmocně přihlíží, jak pomalu se Jakuba rozhoduje, na tři takty, vezme si fotografii ze stolu, přiblíží k&#160;ní obličej, a&#160;nakonec ji opatrně odloží.</p>
			<p class="MLP_text ParaOverride-1">Marie zamáčkne stopky, které drží v&#160;dlani, a&#160;sevře ruku v&#160;pěst. Nemůže od Jakuby odtrhnout oči do chvíle, kdy ta zvedne hlavu a&#160;usměje se.</p>
			<p class="MLP_text ParaOverride-1">Hotovo, řekne.</p>
			<p class="MLP_text ParaOverride-1">Společně procházejí výsledky, Marie si u&#160;jednotlivých fotografií dělá poznámky, zapisuje si, nad čím Jakuba dlouho váhala. Má chuť Jakubě říct, že celý test byl zbytečný, protože nedodržela časové omezení, ale nakonec se k&#160;tomu neodhodlá.</p>
			<p class="MLP_text ParaOverride-1">Odpoledne ji čeká nové porcování obličejů, přesouvání a&#160;kopírování jednotlivých částí, nosů, uší, brad; dlouho do noci bude vytvářet ne-lidi, nevstane od stolu, dokud do anonymních tváří nevpíše hádanku, rozluštitelnou všem, kromě Jakuby.</p>
			<p class="MLP_text ParaOverride-1">Když se Jakuby zeptá, jestli mezi fotografiemi našla nějakou známou tvář, Jakuba zavrtí hlavou. Marie fotografie rychle prolistuje, pár jich vybere a&#160;znovu je ukáže Jakubě. Jakuba přivře oči a&#160;stáhne se.</p>
			<p class="MLP_text ParaOverride-1">Přemýšlí.</p>
			<p class="MLP_text ParaOverride-1">Žádná z&#160;nich nemluví.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Večer jsem bezbranná. Nastřádá se ve mně únava z&#160;celého dne a&#160;znehybní mne. Nedokážu se bránit zlým myšlenkám.</p>
			<p class="MLP_text ParaOverride-1">V&#160;noci, když ostatní spí, hryžu se do ocasu a&#160;s&#160;hrozivou přesností míjím ránu, kterou se neodvažuji vykousnout. Tak dlouho ve mně mokvá, až se stává dalším otvorem mého těla. Teprve děravá jako síto jsem úplná.</p>
		</div>
</body>
</html>