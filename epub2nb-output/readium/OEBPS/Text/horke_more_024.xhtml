<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-22</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-22" xml:lang="cs-CZ">
		<div class="Z-kladn--textový-r-meček">
			<p id="_idParaDest-19" class="NADPIS_KATALPA_VPRAVO"><span class="CharOverride-2">MARIE <br/>Matka <br/>Dům</span></p>
			<p class="MLP_dopis_podpis ParaOverride-1">/vlnolam/</p>
			<p class="MLP_text_bez1radku ParaOverride-1">Přízemí domu je obydlené.</p>
			<p class="MLP_text ParaOverride-1">Na stole v&#160;babiččině kuchyni bílý ubrus.</p>
			<p class="MLP_text ParaOverride-1">Snídaně, kterou už matka nestihla sníst.</p>
			<p class="MLP_text ParaOverride-1">Ve skříni její šaty. Krabice s&#160;pomačkanými šátky a&#160;rukavicemi. V&#160;ložnici důlek, matrace nasáklá teplem těla. Koš plný přátelského tlení. Lampy napěchované světlem a&#160;kouty zvyklé poskytovat stín. Růžová, zlatá, modrá. V&#160;chodbě kolo s&#160;výplety umazanými od bláta.</p>
			<p class="MLP_text_bez1radku_-12-0- ParaOverride-1">Posadím se.</p>
			<p class="MLP_text_bez1radku_-12-0- ParaOverride-1">Celou dobu žila matka v&#160;babiččině kuchyni.</p>
			<p class="MLP_text ParaOverride-1">Šla ve svých stopách pozpátku. Vrátila se do doby, kdy byla dívkou. Nenechala se připravit o&#160;nic, na čem jí záleželo.</p>
			<p class="MLP_text_bez1radku_-12-0- ParaOverride-1">Procházím jednu skříň za druhou. Kde vzala oblečení, kterým přetékají?</p>
			<p class="MLP_text ParaOverride-1">Prohlížím proti světlu šaty, dávno vyšlé z&#160;módy. Široké kalhoty, blůzy s&#160;námořnickým límcem a&#160;sukně do společnosti, s&#160;pasem tak úzkým, že se pustím do dalšího hledání a&#160;za chvíli opravdu nacházím korzet a&#160;podvazkový pás.</p>
			<p class="MLP_text ParaOverride-1">Vyrabovala bleší trhy, muzea?</p>
			<p class="MLP_text_bez1radku_-12-0- ParaOverride-1">Pokaždé, když jsem ji přišla navštívit, nalezla jsem ji v&#160;ložnici, rozmrzelou a&#160;ospalou.</p>
			<p class="MLP_text ParaOverride-1">Nevěděla jsem, že omládla.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Po babiččině smrti jsme seděly v&#160;kuchyni a&#160;rozbíjely nádobí. Nenechaly jsme si nic, ani stojánek na vajíčka nebo náprstek, ničily jsme kousky z&#160;nejlepších porcelánek v&#160;Říši, hluboké mísy s&#160;bílým dnem, kameninové talíře a&#160;omáčníky s&#160;okraji změklými smetanovým sosem, zbavovaly jsme se všeho, co do domu přišlo během války, podšálků, smaltovaných hrnců, ve kterých uvízly zbytky masa, fotografií.</p>
			<p class="MLP_text ParaOverride-1">Cíchy vyzvrátily peří a&#160;byly nasyceny střepy. Za městem jsme je svrhly z&#160;prudkého srázu, cestou do údolí s&#160;sebou vzaly dvě srny a&#160;pruh ostružin.</p>
			<p class="MLP_text ParaOverride-1">Nedokázali rozlišovat, řekla matka. Všechno jim bylo jedno.</p>
			<p class="MLP_text ParaOverride-1">Pátrala po původu věcí a&#160;zbavila se všeho, co přinesly německé návštěvy. Naneštěstí to byly samé kvalitní věci, které dostával otcův otec a&#160;které vzaly zasvé; matka mě tak připravila o&#160;značnou část věna.</p>
			<p class="MLP_text ParaOverride-1">Přízemí domu obrala matka na kost&#160;– a&#160;zamkla.</p>
			<p class="MLP_text ParaOverride-1">Dobrá práce.</p>
			<p class="MLP_text ParaOverride-1">Později se sem vrátila a&#160;začala znovu.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">V&#160;matčiných představách jsme na konci třicátých let a&#160;ona se v&#160;babiččině kuchyni zalarvila se vším všudy, ještě chodí do školy a&#160;rtěnku v&#160;kabelce balí kvůli učebnicím do kapesníku.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Jak poznám stáří stehu? Beru do rukou látku jejích šatů. Ušít to nemohla, protože šít nikdy neuměla. Ale co když si přála být švad­lenou? V&#160;sešitech, které jsem tu našla, vidím první náčrty, střihy.</p>
			<p class="MLP_text ParaOverride-1">Šaty přede mnou jsou tedy matčina práce? Prošla jsem obsah skříní. Ušila si půl století starou garderobu.</p>
			<p class="MLP_text ParaOverride-1">Posadím se. Nemám chuť se ještě něčeho dotýkat.</p>
			<p class="MLP_text ParaOverride-1">Zdá se mi, že si oblíbila světlé barvy a&#160;jemný vzorek, kostky a&#160;svazky květin na sebe ve švech přesně navazují. Rekonstruovala všechno, co se v&#160;jejím životě nestalo. Trnu z&#160;toho. Ztratila jsem ji? Bílé límečky tají jako sníh.</p>
			<p class="MLP_text ParaOverride-1">Mám být dcerou ženy, která má pas útlejší než já?</p>
			<p class="MLP_text ParaOverride-1">Kdykoliv jsem za ní přišla, byla nahoře. Nikdy mě nenapadlo použít klíčovou dírku.</p>
			<p class="MLP_text_bez1radku_-12-0- ParaOverride-1">Co je dole?</p>
			<p class="MLP_text_bez1radku_-12-0- ParaOverride-1">Každý pohyb byl můj&#160;– otevřela jsem hlavní dveře, rozhlédla se a&#160;vstoupila na schodiště; nemohla jsem opakovat nic z&#160;toho, co dělala kdysi ona, nemohla jsem opakovat nic z&#160;toho, co dělala kdysi ona.</p>
			<p class="MLP_text_bez1radku_-12-0- ParaOverride-1">Co je dole?</p>
			<p class="MLP_text_bez1radku_-12-0- ParaOverride-1">Místnost, kterou jsme vybílily. Prázdno po těch, kdo přijímali od kohokoliv.</p>
			<p class="MLP_text ParaOverride-1">Netušila jsem, že dům začal obrůstat masem, nalil se a&#160;zaplnil. Zatímco jsem stoupala po schodech za ní, kynul dole chléb z&#160;pečlivě proseté mouky.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Jsem unavena pátráním po mladé dívce, do které se matka převtělila. Vůně zapomenuté snídaně mě rozčiluje, otevřu odpadkový koš a&#160;smetu do něj všechno, co nechala na stole, čaj vchrstnu do výlevky a&#160;pustím za ním horkou vodu, plamínek v&#160;karmě, na rozdíl od svého bratra v&#160;horním patře, vyzývavě tře jazykem o&#160;sklo.</p>
			<p class="MLP_text ParaOverride-1">V&#160;babiččině kuchyni se matka opět stala pannou, ještě jsem nebyla vsazena do jejího lůna a&#160;nenarodila jsem se.</p>
			<p class="MLP_text ParaOverride-1">Klíčová dírka, kterou vstoupí do nového života, je pro ni vzácnější než já.</p>
			<p class="MLP_text ParaOverride-1">Chci opustit léviovský dům. Zahrada, ponořená do tmy, vypadá neprostupně. Rozhodnu se přečkat tu poslední noc. Vlezu si do vany a&#160;celá se umyju, ruce, nohy, podpaží, vlasy. Najdu čistý ručník. Vypláchnu si ústa. Pak se stočím do postele, vyberu si chladnou a&#160;nedotčenou polovinu, zavřu oči, břicho vystavím stropu a&#160;snažím se nemyslet na matčin důlek vedle sebe.</p>
		</div>
</body>
</html>