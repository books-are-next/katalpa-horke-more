<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-46</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-46" xml:lang="cs-CZ">
		<div class="Z-kladn--textový-r-meček">
			<p id="_idParaDest-43" class="NADPIS_KATALPA_VPRAVO"><span class="CharOverride-2">ANIELA <br/>Mirjam <br/>Smrt</span></p>
			<p class="MLP_dopis_podpis ParaOverride-1">kdysi <br/>/ticho/</p>
			<p class="MLP_text_bez1radku ParaOverride-1">Když se tábor vyprazdňoval, nikdo tomu nemohl věřit. Bloudili jsme známými místy, nebezpečnějšími než dřív, protože byla zbavena těch, kdo udržovali pořádek.</p>
			<p class="MLP_text_bez1radku_-12-0- ParaOverride-1">Nakonec jsme se ještě s&#160;několika dalšími skryli v&#160;houštinách.</p>
			<p class="MLP_text ParaOverride-1">Bylo to horší než v&#160;táboře. Hryzali jsme se do kostí, olizovali šťávu z&#160;prasklých pupenů na stromech a&#160;polykali trávu.</p>
			<p class="MLP_text ParaOverride-1">Ale stejně nás nepřátelé našli. Ležela jsem v&#160;hluboké jámě, vedle Mirjamky, takže když jsem otočila hlavu, viděla jsem jí do obličeje. Dívala se k&#160;nebi, oči vyplavené deštěm, ruce sepjaté na prsou.</p>
			<p class="MLP_text ParaOverride-1">Mirjam, řekla jsem. Mirjam.</p>
			<p class="MLP_text ParaOverride-1">To už mě vytahovali ven. Vyvrhli mě z&#160;útulné jámy, z&#160;dolíku v&#160;zemi, a&#160;odvedli od Mirjamky, která zůstala ležet, oči zabodnuté do prostoru nad sebou. Říkala jsem jí, Pojď, tak, jak jsem to měla ve zvyku, v&#160;myšlenkách, bez pohnutí rtů, ale ona se nehýbala.</p>
			<p class="MLP_text_bez1radku_-12-0- ParaOverride-1">Osvobozením jsem vstoupila do utrpení. Mirjamka zmizela, přínos byl pro mě ztrátou; společně s&#160;ostatními jsem hledala, oni kosti svých kostí, já myšlenku, která mě obklopovala jako krvavá blána, neodstranitelně.</p>
		</div>
</body>
</html>