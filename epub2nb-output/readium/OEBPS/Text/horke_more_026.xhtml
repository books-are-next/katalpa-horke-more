<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-24</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-24" xml:lang="cs-CZ">
		<div class="Z-kladn--textový-r-meček">
			<p id="_idParaDest-21" class="NADPIS_KATALPA_VPRAVO"><span class="CharOverride-2">MARIE <br/>Matka</span></p>
			<p class="MLP_dopis_podpis ParaOverride-1">/vlnolam/</p>
			<p class="MLP_text_bez1radku ParaOverride-1">Napřed špičku. Prsty musí srolovat pod sebe, nehty zatnout do masa.</p>
			<p class="MLP_text ParaOverride-1">Mariina matka ukazuje vzorně sbalené chodidlo.</p>
			<p class="MLP_text ParaOverride-1">Musí být měkké jako dětská pěst. Teprve pak si můžete začít navlékat punčochy.</p>
			<p class="MLP_text ParaOverride-1">Tlačí se do průsvitného střeva. Nezadrhne ani jednou. Ukazuje, jak jí punčochy sedí na lýtkách. Napne a&#160;pokrčí nohu, chodidlo už narovnala.</p>
			<p class="MLP_text ParaOverride-1">První punčochy dostala po válce. Líčí útrapy, s&#160;jakými si je oblékala. Znovu ukazuje nohy, obecenstvo uznale kývá hlavou.</p>
			<p class="MLP_text ParaOverride-1">Marie pozoruje matku a&#160;neodvažuje se hnout. Pomalu se smiřuje s&#160;noční košilí a&#160;tříčtvrtečním županem; když zauzluje pásek na břiše a&#160;prozkoumá kapsy, odplíží se do kouta. Později si vezme klíč, který jí podává stará žena, tiše se vrátí do ložnice a&#160;oblékne se do matčiných šatů.</p>
			<p class="MLP_text ParaOverride-1">Tak to bylo, říká Mariina matka. Nohy jsem měla pokryté strupy a&#160;podebraná chodidla.</p>
			<p class="MLP_text ParaOverride-1">Obecenstvo ožije. Kdykoliv je řeč o&#160;bolesti, přihlížející zpozorní. Napnou tváře a&#160;zavětří.</p>
			<p class="MLP_text ParaOverride-1">Mariina matka se věnuje jizvám na lýtkách. Bere je do dvou prstů a&#160;ukazuje bílý lom. Ti, kteří sedí nejblíže, si mnou prsty, chtěli by se jí dotknout. Marie přehlíží hlavy před sebou, obličeje, které se při pohledu na punčochy nacpané bílým masem plní radostí a&#160;údivem.</p>
			<p class="MLP_text ParaOverride-1">Oblékla jsem si je na první schůzku, řekne Mariina matka. Marie se rozhlédne. Otec stojí u&#160;dveří chodby, se zasmušilou tváří loupe pomeranč. Kůru nechává padat na zem.</p>
			<p class="MLP_text ParaOverride-1">Nebyla jsem ještě úplně zahojená, řekne matka, a&#160;tak se mi silon prolnul s&#160;kůží.</p>
			<p class="MLP_text ParaOverride-1">Marie zná matčiny nohy. Každý večer je natírala mandlovým olejem. Začínala palcem a&#160;pokračovala ostatními prsty, přes nárt k&#160;patě.</p>
			<p class="MLP_text ParaOverride-1">Nepřipadaly mi nemocné, řekne Aniele.</p>
			<p class="MLP_text ParaOverride-1">Kůži jsem měla jako z&#160;papíru, vypráví matka. Průsvitnou. A&#160;když jsem si stahovala punčochy, měla jsem pocit, že s&#160;nimi odchází kůže i&#160;s&#160;masem.</p>
			<p class="MLP_text ParaOverride-1">Mariin otec se přestane zabývat pomerančem. Pozoruje svou ženu.</p>
			<p class="MLP_text ParaOverride-1">Celé tři roky, kdy jsem byla v&#160;táboře, jsem chodila ve špíně, řekne Mariina matka. Vsakovala jsem špínu. Byla jsem špínou. Nakloní se, aby jí bylo rozumět. Vlasy jí pod proudem žlutého světla hoří, stínem dosahuje až ke špičkám svého muže.</p>
			<p class="MLP_text ParaOverride-1">Nakonec, řekne, jsem ji ze sebe začala vydávat. Vycházela nohama. Ano. Stříkala ze mě jako z&#160;potrubí. Malé lebky, neoplozená vajíčka. Naděje. Všechno na popel. Špinila jsem zemi. Pramenila jsem. Nemohla jsem se zout, protože když jsem to udělala, země pod mýma nohama začala naříkat. Spala jsem v&#160;botách, přivazovala jsem si je ke kotníkům.</p>
			<p class="MLP_text ParaOverride-1">Mé rány se nechtěly zacelit, řekne Mariina matka. Teprve když jsem se otevřela jinde, začaly obrůstat masem.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Později o&#160;tom Marie vypráví Aniele.</p>
			<p class="MLP_text ParaOverride-1">Rodinné tajemství, řekne. Každý večer se Léviové, živí i&#160;mrtví, scházejí v&#160;kuchyni velkého domu a&#160;naslouchají příběhům.</p>
			<p class="MLP_text ParaOverride-1">Ano, řekne Aniela. Nenápadně si prohlíží Mariinu tvář v&#160;malém zrcátku.</p>
			<p class="MLP_text ParaOverride-1">Vyprávění o&#160;domě duchů už slyšela.</p>
			<p class="MLP_text ParaOverride-1">Nebyli to duchové, řekne Marie.</p>
			<p class="MLP_text ParaOverride-1">Má rodina, pokračuje, je odolná k&#160;bolesti.</p>
			<p class="MLP_text ParaOverride-1">Ach, vzdychne Aniela. Její dcera se zrcátkem nesouhlasila. Aniela jí musela připomenout tlusté plátky tlačenky, na kterou lovila svého muže. Ale stejně, řekla jí dcera.</p>
			<p class="MLP_text ParaOverride-1">Je to ovšem nevýhoda, řekne Marie.</p>
			<p class="MLP_text ParaOverride-1">Slyšela jsem o&#160;rodině, kde se předávala šeroslepost, poznamená Aniela. Marie jako by tu nebyla. Potřásá hlavou, tvář otlačenou od pohovky.</p>
		</div>
</body>
</html>