<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="NADPIS_KATALPA_VPRAVO"><span class="CharOverride-2">MARIE <br/>Dům</span></p>
			<p class="MLP_dopis_podpis ParaOverride-1">/prameny/</p>
			<p class="MLP_text_bez1radku ParaOverride-1">Měla jsem pocit, že v&#160;přízemí domu je zakázáno mluvit nahlas. Pokaždé, když jsme se odněkud vraceli a&#160;v&#160;dlouhé chodbě si zouvali boty a&#160;rozvěšovali kabáty, zakrývala si matka ukazováčkem rty.</p>
			<p class="MLP_text ParaOverride-1">Po špičkách jsme se plížili nahoru.</p>
			<p class="MLP_text ParaOverride-1">Do našeho patra vedly prošlapané schody. Pamatuji si, jak na nich babička klečela a&#160;drhla je, takže otec, který obvykle v&#160;tu chvíli potřeboval ven, musel opatrně balancovat na okraji každého z&#160;nich a&#160;pevně se přitom držet zábradlí.</p>
			<p class="MLP_text ParaOverride-1">V&#160;přízemí žili otcovi rodiče. Dveře na konci chodby vedly do babiččiny kuchyně, která rozkvétala v&#160;další místnosti, ložnici a&#160;obývací pokoj. Vedle kuchyňských dveří byl vchod do tmavé a&#160;studené koupelny se zaslepeným oknem.</p>
			<p class="MLP_text ParaOverride-1">Do výšky očí byla chodba vymalována světle modrou barvou. Na ni navazoval úzký pruh opršelé červené a&#160;pak bílá, u&#160;stropu zanesená pavučinami a&#160;mourem. Kromě věšáku a&#160;krbu tu nebylo nic, co by stálo za řeč; jednou si matka přinesla seshora židli a&#160;sundala i&#160;fotografii zarámovanou v&#160;paroží, která visela nad schodištěm.</p>
			<p class="MLP_text ParaOverride-1">V&#160;babiččině bytě se mluvilo polohlasem, ačkoli nám to babička ani dědeček nepřikázali. Sami byli hluční a&#160;jejich hlasy se odrážely od stěn, doprovázeny naším šepotem.</p>
			<p class="MLP_text_bez1radku_-12-0- ParaOverride-1">Dům patřil Léviovým od nepaměti, rodili se v&#160;něm, ženili a&#160;umírali. Od nich byly prošlapané schody, poškrábaná vana a&#160;jizvy v&#160;parketách; jejich životy mapovala omítka, kterou jsem rozryla na nejrůznějších místech (v babiččině a&#160;dědečkově ložnici bílá, bílá, bílá, v&#160;obývacím pokoji modrá, citronově žlutá a&#160;krémová se svazky květin, pod stropem pak zase bílá). Před válkou a&#160;po jejím skončení mnoho Léviových odešlo, takže tu zůstala jen babička s&#160;dědečkem a&#160;nejmladším synem, mým otcem, který se nakonec oženil a&#160;obydlel první patro, zatímco jeho rodiče se spokojili s&#160;přízemím.</p>
			<p class="MLP_text ParaOverride-1">Otcovi rodiče byli neobratní a&#160;opatrní. Trávili své dny u&#160;samých základů domu, ve společnosti předmětů, které s&#160;nimi přežily válku&#160;– se sadou porcelánových talířů, pánví a&#160;ubrusů. Nechávali plynout čas a&#160;skoro nedýchali, on s&#160;dlouhým krkem a&#160;měkkou bezvousou bradou, ona s&#160;rukama průsvitnýma jako krajka a&#160;pěknou tváří; pozvolna vysychali, usazeni mezi věcmi, které dostali k&#160;svatbě, bytelnými a&#160;nepoškozenými, v&#160;posteli dosud prostěradlo první noci, vyprané a&#160;naškrobené, se skvrnou vzácnou jako duše.</p>
			<p class="MLP_text ParaOverride-1">Nezměněni obývali kořeny domu, mlčící, a&#160;přece o&#160;nic záhadnější než vykotlaný zub.</p>
			<p class="MLP_text ParaOverride-1">On se jmenoval Kalb a&#160;ona Rivka.</p>
		</div>
</body>
</html>