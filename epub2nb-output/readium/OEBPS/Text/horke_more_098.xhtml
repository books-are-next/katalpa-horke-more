<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-96</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-96" xml:lang="cs-CZ">
		<div class="Z-kladn--textový-r-meček">
			<p id="_idParaDest-93" class="NADPIS_KATALPA_VPRAVO"><span class="CharOverride-2">JAKUBA</span></p>
			<p class="MLP_dopis_podpis ParaOverride-1">/plynutí/</p>
			<p class="MLP_text_bez1radku ParaOverride-1">Narodila jsem se proto, abych stříhala vlasy.</p>
			<p class="MLP_text ParaOverride-1">Nedokážu nic jiného.</p>
			<p class="MLP_text ParaOverride-1">Vím to.</p>
			<p class="MLP_text_bez1radku_-12-0- ParaOverride-1">Narodila jsem se proto, abych stříhala vlasy.</p>
			<p class="MLP_text ParaOverride-1">Ráda se jich dotýkám.</p>
			<p class="MLP_text ParaOverride-1">Víc o&#160;sobě nemohu říct.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Když jsem se zabývala vlasy jedné z&#160;žen, které chodí do našeho salonu, zeptala se mě, jestli se nechci seznámit s&#160;její matkou. Tu ženu jsem poznávala podle chůze, dopadala na levou nohu a&#160;do dveří vstupovala pravým bokem napřed.</p>
			<p class="MLP_text ParaOverride-1">Jmenovala se Anna.</p>
			<p class="MLP_text_bez1radku_-12-0- ParaOverride-1">Po společném obědě jsem se s&#160;její matkou setkala před zrcadlovým bludištěm. Prošly jsme jeho skleněnými útrobami.</p>
			<p class="MLP_text ParaOverride-1">Nezazlívám jí to.</p>
			<p class="MLP_text ParaOverride-1">V&#160;mnohých vzbuzuji touhu udeřit.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">O&#160;paměť jsem přišla vinou cvrčka.</p>
			<p class="MLP_text ParaOverride-1">Gryllus campestris.</p>
			<p class="MLP_text ParaOverride-1">Našla jsem si to v&#160;knihách.</p>
			<p class="MLP_text ParaOverride-1">Přečetla jsem o&#160;něm úplně všechno.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku_-12-0- ParaOverride-1">Zvířata rozeznávám.</p>
			<p class="MLP_text ParaOverride-1">Pes, kočka, humr.</p>
			<p class="MLP_text ParaOverride-1">Dokážu je i&#160;nakreslit nebo poznat v&#160;inkoustových skvrnách.</p>
			<p class="MLP_text_bez1radku_-12-0- ParaOverride-1">Rozeznávám také ryby a&#160;rostliny.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nepoznávám však lidské tváře; v&#160;zrcadle nedokážu rozeznat ani svou vlastní.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Jsem zdatná kadeřnice.</p>
			<p class="MLP_text ParaOverride-1">I&#160;za to vděčím cvrčkovi, Gryllus campestris.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Dále rozeznávám houby.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Hmyz.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">A&#160;textilní materiály.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">To, že se nevyznám v&#160;lidských tvářích, mě netrápí. Zvykla jsem si. Nevzpomínám si, že bych si s&#160;tím někdy dělala starosti, a&#160;pokud ano, bylo to proto, že jiní mi řekli, že bych si je měla dělat.</p>
			<p class="MLP_text ParaOverride-1">Ale nevydržela jsem to dlouho. Ničím se nedokážu zabývat delší dobu, jen stříháním vlasů a&#160;tenkrát tím cvrčkem, Gryllus cam­pestris, cvrčkem polním.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Annina matka se jmenovala Aniela. Zapamatovala jsem si ji okamžitě. Když jsem ji uviděla, nemyslela jsem na nic jiného než na nůžky, dva břity spojené kovovým nýtem, milovanou solingenskou ocel.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">I&#160;když s&#160;Anielou žiju, nikdy jsem ji nestříhala; žádná blízkost mě neopravňuje k&#160;tomu, abych jí nabídla své služby a&#160;zbavila ji vlasů.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nic mi nechybí. Jednou za čas mi někdo položí takovou otázku a&#160;já nevím, jak bych na ni měla odpovědět.</p>
			<p class="MLP_text ParaOverride-1">Nic mi nechybí.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Pracuji každý den. Každé ráno se dotýkám dřeva a&#160;oceli, nořím ruce pod hladinu a&#160;roztírám v&#160;dlaních pěnu. Jakmile vstoupí některá z&#160;našich zákaznic, prohlédnu si ji a&#160;uložím do paměti. Změřím její krok, prozkoumám uspořádání těla a&#160;barvu pokožky. Všimnu si vůně, kterou vydává. Než ke mně dojde, mám ji zapsanou v&#160;mysli a&#160;vím, jaký účes jí může prospět.</p>
			<p class="MLP_text ParaOverride-1">Na všechny naše zákaznice se dívám cizíma očima. Nepoznávám ani ty, které stříhám už roky. Nepoznávám je, přestože bych mohla, znám jejich chůzi, pach i&#160;způsob, jakým zaklánějí hlavu.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Pokaždé, když se v&#160;proudu neznámých tváří objeví Anna, naplní mě radost. Často na ni myslím. Jakmile se posadí a&#160;řekne, To jsem já, skloním se a&#160;políbím ji do vlasů.</p>
			<p class="MLP_text ParaOverride-1">Nepotřebuji v&#160;paměti lovit stopy, podle kterých bych ji poznala.</p>
			<p class="MLP_text ParaOverride-1">Sama se do mě otiskuje.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nesním.</p>
			<p class="MLP_text ParaOverride-1">Jak bych mohla?</p>
			<p class="MLP_text ParaOverride-1">Celým tělem jsem vystavena světu. Každým kouskem kůže, všemi smysly. Když jsem byla dítětem, ulehla jsem na žhavou plotnu a&#160;ucítila, jak se mi otvírají póry.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Lidskou tvář vidím jako soustavu geometrických tvarů, řekla jsem Anně.</p>
			<p class="MLP_text ParaOverride-1">Žádný z&#160;trojúhelníků není milovaný více než ostatní.</p>
			<p class="MLP_text ParaOverride-1">Rovnost vektorů.</p>
			<p class="MLP_text ParaOverride-1">Stébla zbavená dutinek, průzorů k&#160;noci, vylisovaná a&#160;srovnaná na mezi.</p>
			<p class="MLP_text ParaOverride-1">Souměrnost větví.</p>
			<p class="MLP_text ParaOverride-1">Lichoběžníky.</p>
			<p class="MLP_text ParaOverride-1">Kyprost úhlů.</p>
			<p class="MLP_text ParaOverride-1">Hrany a&#160;kružnice.</p>
			<p class="MLP_text ParaOverride-1">Kuželosečky.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Snad bych si mohla zapamatovat, v&#160;jakém pořadí za sebou následují tvary, tvořící obličeje milovaných. Naučila bych se číst úsměv, pláč nebo zuřivost. Prozkoumala bych místa, kde se ve tváři protínají rovnoběžky, nalezla bych osu symetrie.</p>
			<p class="MLP_text ParaOverride-1">Ano, to bych mohla.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Cvrčka jsem našla na zápraží našeho domu. Natáhl se v&#160;šeru mé dlaně, opřel se o&#160;krovky a&#160;zazpíval. Pospíchala jsem do kuchyně, abych si od matky vyprosila papírovou krabičku. Ven jsem se vrátila se zatajeným dechem. Cvrček znehybněl jitrem. Poklekla jsem a&#160;nachystala mu past; sám se přitiskl k&#160;papírové stěně. Uvěznila jsem ho v&#160;kapse a&#160;naslouchala tichému nářku, se kterým měřil svou rakev.</p>
			<p class="MLP_text ParaOverride-1">Pak jsem si lehla do trávy. Krabičku jsem si položila na prsa. Můj vězeň byl tak silný, že jí pohyboval z&#160;místa na místo. V&#160;duchu jsem mu radila, aby zůstal nehybný a&#160;zticha; nad mrtvým bych se byla ustrnula a&#160;pustila ho ven.</p>
			<p class="MLP_text ParaOverride-1">V&#160;jednu chvíli sebou zmítal tak divoce, že se mu podařilo krabičku otevřít; když jsem ji přiklopila rukou, ucítila jsem pod prsty vyděšené mžiknutí.</p>
			<p class="MLP_text ParaOverride-1">Pak nastalo ticho.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Měla jsem na sobě bílé šaty. Zůstala do nich obtisknutá matčina tvář. Ušila mi je v&#160;létě před tím, než jsem měla jít do školy.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Ticho, vycházející z&#160;krabičky, mě začínalo dráždit. Všechny smysly jsem měla napjaté, ruce připravené zasáhnout. Na hrudi však prázdno a&#160;tma.</p>
			<p class="MLP_text ParaOverride-1">Opatrně jsem na krabičku zaklepala a&#160;cvrček, jako by na to čekal, se nesměle rozezpíval.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Měla jsem na sobě bílé šaty a&#160;mezi prsy vzácný šperk.</p>
			<p class="MLP_text ParaOverride-1">Ležela jsem v&#160;trávě s&#160;koleny pokrčenými, bedry jsem drtila pam­pelišku. Vyhřívala jsem se v&#160;zeleni, zářící a&#160;spokojená, náročná krotitelka zvěře, paní hrajícího zámečku.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Když se mi zdálo, že cvrček ve své píli polevuje, zatřásla jsem krabičkou a&#160;pokárala ho. K&#160;večeru byl jeho zpěv tak tichý, že jsem ho sotva slyšela. Urazilo mě to. Přitiskla jsem si krabičku i&#160;s&#160;jejím obyvatelem k&#160;uchu. Pak jsem ji otevřela.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Čekal na to.</p>
			<p class="MLP_text ParaOverride-1">Prodral se zvukovodem mého ucha a&#160;usadil se mi v&#160;hlavě.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Křičela jsem s&#160;očima upřenýma na diviznu, zkameněla jsem vedle jejích žlutých květů. Křičela jsem bezhlasně, odevzdaně a&#160;do sebe, jako bych byla vylisovaná v&#160;herbáři, bledá stránka, uschlá květina.</p>
			<p class="MLP_text ParaOverride-1">Sklo nade mnou.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Zavrtal se hluboko a&#160;potřísnil mi šaty.</p>
			<p class="MLP_text ParaOverride-1">Krepové růžičky, které jsem měla na prsou, nasákly krví a&#160;ztěžkly tak, že švy, které je držely, povolily.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Zničil mi šaty. Výtrysk červené, nesmiloval se ani nad krajkou. Zneuctil bílou, rozpustil sníh. Pas mi potáhl rudým brněním.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Mým tělem se prohnal jako bouře. Sežehl mě zevnitř. Ochutnal to, co jsem měla v&#160;hlavě, nacpal si břicho. Zmučený šumař, přetékal mastnotou.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Neviděla jsem ho odcházet. Možná je ještě uvnitř. Vypasená nota, z&#160;nouze geometr, posílá mi před oči čtverečkovaný papír a&#160;lidské tváře vidí v&#160;souřadnicích.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Od chvíle cvrčkobraní nepoznávám obličeje.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Prázdnota, která se ve mně rozlila, však byla do poslední kapky zužitkována. Mé smysly zdivočely.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">O&#160;cvrčcích vím všechno.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Dotýkám se svých očí a&#160;pozoruji toho, který se ke mně blíží.</p>
			<p class="MLP_text ParaOverride-1">Žena.</p>
			<p class="MLP_text ParaOverride-1">Muž.</p>
			<p class="MLP_text ParaOverride-1">Euklidův odvážný sen, zhmotnění kuželoseček a&#160;vzdáleností, smělý trojúhelník.</p>
			<p class="MLP_text ParaOverride-1">Napínám smysly, oči jsou k&#160;nepotřebě.</p>
			<p class="MLP_text_bez1radku_-12-0- ParaOverride-1">Dýchám.</p>
			<p class="MLP_text_bez1radku_-12-0- ParaOverride-1">Orientuji se podle vůně a&#160;způsobu chůze, slyším nejjemnější šelest kůže.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vyznávám rovnost geometrických tvarů.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku_-12-0- ParaOverride-1">Zapomněla jsem, jak poskládat koutky rtů k&#160;úsměvu nebo k&#160;pláči.</p>
			<p class="MLP_text ParaOverride-1">Jsem smutkem a&#160;má tvář je rovná jako pole; jsem radostí a&#160;nic se nedotkne hladiny, na mé tváři se neobjeví jediná vráska.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku_-12-0- ParaOverride-1">Aniela.</p>
			<p class="MLP_text_bez1radku_-12-0- ParaOverride-1">Jak důmyslně mě podťala zrcadlem.</p>
			<p class="MLP_text ParaOverride-1">Nemilosrdná, ještě mě neznala, a&#160;už mě seznamovala se sklem.</p>
			<p class="MLP_text_bez1radku_-12-0- ParaOverride-1">Naplnil mě strach, když jsme procházely zrcadlovým bludištěm.</p>
			<p class="MLP_text ParaOverride-1">Nemohla jsem se soustředit a&#160;ona zlomyslně pospíchala z&#160;místa na místo. Následovala jsem ji, vedena tichým sykotem, se kterým polykala sliny.</p>
			<p class="MLP_text ParaOverride-1">Nakonec jsem ji dostihla.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Kdysi jsem chtěla vědět všechno o&#160;cvrčkovi. Ze srdce jsem toužila přečíst si každou knihu, která o&#160;něm byla napsána.</p>
			<p class="MLP_text ParaOverride-1">Spolykal obrazy v&#160;mé hlavě, zbavil mě jich.</p>
			<p class="MLP_text ParaOverride-1">Donutil mě vracet se stále znovu na začátek, vyvrátil můj čas a&#160;osvěžil mi smysly.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Kdysi jsem chtěla vědět všechno o&#160;cvrčkovi.</p>
			<p class="MLP_text ParaOverride-1">Teď stříhám vlasy.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Jsem naplněna radostí, až do konečků prstů jsem naplněna radostí. Uprostřed rovnoběžníků myslím na krásu.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Něžným stínem je můj rozum.</p>
			<p class="MLP_text ParaOverride-1">Vyznám se v&#160;geometrii, ale když měřím úhly, mé srdce se nechvěje.</p>
			<p class="MLP_text ParaOverride-1">Jak bych mohla zapomenout na Eulerovu větu, když tváře milovaných se mi jeví jako mnohostěny?</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Teprve v&#160;nemocnici mě naučili dávat věcem pravá jména. Kreslila jsem tváře a&#160;ti, kdo mě při tom pozorovali, trousili vzácná slova.</p>
			<p class="MLP_text ParaOverride-1">Tangens, kotangens, radián.</p>
			<p class="MLP_text ParaOverride-1">Tak jsem se je naučila.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Marie se o&#160;geometrii nezajímá. Ukazuje mi obrázky, opojená nadějí mě nutí, abych na nich poznala lidskou tvář.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Okamžik, kdy se cizí obličej mění ve známý, lhostejný v&#160;milovaný, mě naplňuje dojetím. Strnu a&#160;začichám, uši napjaté a&#160;ústa otevřená, nechám se proniknout bohatstvím proudícím z&#160;druhých.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Pošetilá sbírka vůní, panoráma gest, rozmařilá množina pohyblivých bodů.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Per Gryllum campestris.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Čím je cítit Aniela?</p>
			<p class="MLP_text ParaOverride-1">Tím. Tím.</p>
			<p class="MLP_text ParaOverride-1">Vydala světu Annu, kterou miluji.</p>
			<p class="MLP_text ParaOverride-1">Obdivuji jádřinec uprostřed zralého plodu.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Čím je cítit Aniela?</p>
			<p class="MLP_text ParaOverride-1">Tím. Tím.</p>
			<p class="MLP_text ParaOverride-1">Copak z&#160;tváře umím vyčíst lásku?</p>
			<p class="MLP_text ParaOverride-1">Snad žhne silněji než obvykle a&#160;dozajista se rozhodla mě opustit.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Při králičích hodech, které pořádáme, strnu.</p>
			<p class="MLP_text_bez1radku_-12-0- ParaOverride-1">Talíře s&#160;bílým okrajem.</p>
			<p class="MLP_text ParaOverride-1">Ostřím po špičce prstu, úzkou stopou, po dráze nervu, k&#160;hlavě.</p>
			<p class="MLP_text_bez1radku_-12-0- ParaOverride-1">Nad sladkou omáčkou zděšení.</p>
			<p class="MLP_text ParaOverride-1">Po obědě čaj a&#160;piškoty, Anna natahuje nohy a&#160;rozepíná si šaty; Aniela s&#160;bradou podepřenou hledí z&#160;okna.</p>
			<p class="MLP_text ParaOverride-1">Nad sladkou omáčkou zjišťuji, že jsem začala přicházet o&#160;smysly.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Aniela vedle mě nemůže spát. Dotknu se jejího čela. Na dlani ucítím pohyb, kmitnutí řas. Zavřela oči. Chci jí říct, že jsem plná plodů, ve své prázdnotě jsem plná plodů, ale nakonec se mlčky přitisknu k&#160;jejímu boku a&#160;okouzleně čichám její vůni, dokud nezačne tón za tónem slábnout.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">S&#160;Marií se vídám každý týden. Vítá mě v&#160;bílém plášti, s&#160;hlavou nakloněnou k&#160;rameni. Lehce se dotkne mých ramen a&#160;směruje mě k&#160;židli, sama se posadí ke stolu naproti.</p>
			<p class="MLP_text ParaOverride-1">Nechce mluvit o&#160;ničem jiném než o&#160;mé nemoci. Když mě poslouchá, zatíná prsty do dlaní. Jakmile pohlédnu vzhůru, v&#160;napjatém trojúhelníku vidím její zuby, ostrou čelist a&#160;vystouplé špičáky, žravý úhel ve vodopádu kolmic a&#160;tečen.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nejdřív jsem začala ztrácet chuť. Odmítla jsem pít kávu a&#160;jíst maso; čekala jsem, kdy se mi chuť vrátí.</p>
			<p class="MLP_text ParaOverride-1">Pak jsem si všimla, že ztrácím vnímavost k&#160;vůním. Poznat člověka podle pachu mi trvalo déle než obvykle.</p>
			<p class="MLP_text_bez1radku_-12-0- ParaOverride-1">Čím budu, až přijdu o&#160;všechny smysly?</p>
			<p class="MLP_text_bez1radku_-12-0- ParaOverride-1">Zděšeně píšu na kus papíru vůně, které si pamatuji; Aniela vratič, Marie bez, bez, bez; později se jen mlhavě rozpomínám, co mé poznámky znamenají, bloudím po nich očima a&#160;nakonec papír zmuchlám a&#160;vyhodím; to už špatně slyším a&#160;spoléhám především na zrak a&#160;hmat.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">V&#160;noci počítám rány.</p>
			<p class="MLP_text ParaOverride-1">Rozpouštím se.</p>
			<p class="MLP_text ParaOverride-1">Zapomínám.</p>
			<p class="MLP_text ParaOverride-1">V&#160;blízkosti Anielina těla, vklíním se do jejího boku, proniknu teplem; jsem tvá, letím temnotou.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Z&#160;okna ve druhém patře vidím racky.</p>
			<p class="MLP_text ParaOverride-1">Ulice pode mnou je pustá.</p>
			<p class="MLP_text ParaOverride-1">Prsty se zapřu o&#160;kamennou předprseň, nakloním se a&#160;zkoumavě si prohlížím okap protějšího domu; mezi vlhkým listím se bělají ptačí vejce.</p>
			<p class="MLP_text ParaOverride-1">Stojím v&#160;okně, napjatá a&#160;vystrašená.</p>
			<p class="MLP_text ParaOverride-1">Bráním světlu vejít do kamene.</p>
			<p class="MLP_text ParaOverride-1">Jsem sama.</p>
			<p class="MLP_text_bez1radku_-12-0- ParaOverride-1">Za krátkou chvíli se obléknu, vyjdu z&#160;domu a&#160;vezmu do rukou nůžky.</p>
			<p class="MLP_text ParaOverride-1">Teď jsem však vodní hladinou, odrážím všechny, kteří na mně spočinou pohledem.</p>
			<p class="MLP_text_bez1radku_-12-0- ParaOverride-1">Stala jsem se okamžikem.</p>
			<p class="MLP_text ParaOverride-1">Není tu nic, co bych si ponechala.</p>
			<p class="MLP_text ParaOverride-1">Nemám chuť, hmat ani čich.</p>
			<p class="MLP_text_bez1radku_-12-0- ParaOverride-1">Postavila jsem se do úzké škvíry mezi dvěma skly, postavila jsem se nad hlavu kamenné nymfy, kterou ze své výšky vidím jako omšelou žulovou slzu, vystoupila jsem na vrchol hory.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Blažený samet, do kterého upírám své oči.</p>
			<p class="MLP_text ParaOverride-1">Stěží poznávám Milovanou, hořím. Ve spánku tisknu Anielu na prsa, necítím její vůni a&#160;jen s&#160;obtížemi se dotýkám její pokožky. Ležíme bok po boku, v&#160;tiché noci, v&#160;měkkém stínu, unaveny; jazyk mi není k&#160;ničemu. Držím ji tak, že sotva dýchá, objímám ji, mlčky a&#160;bez výhrad, radostně; mezi ostrohlavými liliemi jsme samy, liliemi.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Užasnu nad vším, oč jsem přišla.</p>
			<p class="MLP_text ParaOverride-1">Jsem rozevřená, jsem rozevřená; vstup do mě.</p>
			<p class="MLP_text ParaOverride-1">Stojím uprostřed pole, bezlistý kmen.</p>
			<p class="MLP_text ParaOverride-1">Nemám strach.</p>
			<p class="MLP_text ParaOverride-1">Není nic, co bych nemohla přijmout.</p>
			<p class="MLP_text ParaOverride-1">Jsem prázdná, přetékám.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Dveře Mariiny ordinace nacházím stále častěji zamčené. Zapomíná na naše schůzky. Několikrát vstoupím do dvora a&#160;dívám se do prázdné místnosti oknem.</p>
			<p class="MLP_text ParaOverride-1">Myslím na ni.</p>
			<p class="MLP_text ParaOverride-1">Aniela je zamlklá a&#160;neklidná. Jsem si jistá, že také ji přestala Marie navštěvovat.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Stříhám vlasy. Někdy, a&#160;to pak nakloním hlavu a&#160;zavřu oči, slyším zpěv cvrčka.</p>
			<p class="MLP_text ParaOverride-1">Když se to stane, odložím nůžky a&#160;vnořím rty do vlasů ženy, která sedí přede mnou. Udělám to rychle a&#160;lehce a&#160;obě se při tom proměníme, v&#160;zahradu, řeku, sad; ústa mám plná hebkých pramenů a&#160;pláču, tiše naříkám ptačím jazykem a&#160;nakonec znovu vezmu do rukou nůžky a&#160;dotknu se koruny rozkvetlého stromu, stříhám ji, beze slov a&#160;pokojně, dokud pod mými prsty neusne a&#160;nevydá poslední květ, dokud není sladká a&#160;otevřená, vystavená noci i&#160;dnu, v&#160;puklině svítání.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Pak, jednoho dne, mě zastihne bouře.</p>
			<p class="MLP_text ParaOverride-1">Ukrývám se v&#160;oblouku Anielina okna. Okap protějšího domu chrlí ptačí vejce.</p>
			<p class="MLP_text ParaOverride-1">Čelo mám lesklé deštěm. Opírám se o&#160;skleněnou desku, bleskem vtavena do křemene.</p>
			<p class="MLP_text ParaOverride-1">Špičkami přečnívám do ulice, paty, chráněné střechou domu, mám ještě suché.</p>
			<p class="MLP_text_bez1radku_-12-0- ParaOverride-1">Temnota vržená z&#160;chodníku k&#160;nebi.</p>
			<p class="MLP_text ParaOverride-1">Hromobití.</p>
			<p class="MLP_text ParaOverride-1">Déšť ostrých zubů.</p>
			<p class="MLP_text_bez1radku_-12-0- ParaOverride-1">Pevně svírám rty, mé čelo žulová deska. Paže mám bílé, objímám okenní rám.</p>
			<p class="MLP_text ParaOverride-1">Kolem mě šedá, oceán obrácený naruby, zhovadilé ryby, tekoucí sůl.</p>
			<p class="MLP_text ParaOverride-1">V&#160;sykotu větru klokot vody.</p>
			<p class="MLP_text ParaOverride-1">Nemravné podpalubí.</p>
			<p class="MLP_text ParaOverride-1">Šílenství racků s&#160;křídly obarvenými žloutkem; socha s&#160;šíjí zježenou úlomky skořápek.</p>
			<p class="MLP_text_bez1radku_-12-0- ParaOverride-1">Jsem bosa.</p>
			<p class="MLP_text_bez1radku_-12-0- ParaOverride-1">Uprostřed bouře stojím, vysoko v&#160;mracích, v&#160;mlatu ohnivých jazyků; uprostřed bouře stojím, nad sebou klenbu, vznešený nárt.</p>
			<p class="MLP_text_bez1radku_-12-0- ParaOverride-1">Nad černými mraky se prochází Aniela, s&#160;povzdechem usedá na pohovku a&#160;tiskne obličej k&#160;látce páchnoucí klisnou.</p>
			<p class="MLP_text_bez1radku_-12-0- ParaOverride-1">S&#160;doznívajícím zahřměním ve mně puká jeden z&#160;břehů.</p>
			<p class="MLP_text ParaOverride-1">Vylévám se z&#160;koryta.</p>
			<p class="MLP_text_bez1radku_-12-0- ParaOverride-1">Přišla jsem o&#160;smysly, oči mám zapuštěné hluboko v&#160;zemi a&#160;uši zakryté skálou; myslím na Anielu, kterou bych mohla ztratit.</p>
			<p class="MLP_text ParaOverride-1">Břeh, který ve mně pukl, ach, ten je rozmělněn na prach, zorán a&#160;oset, těžknu jím, jsem nasycena.</p>
			<p class="MLP_text_bez1radku_-12-0- ParaOverride-1">Hluboko ve mně myšlenka na Anielu, v&#160;divokém, horkém proudu myšlenka na Anielu, ve výkřiku, který mi vychází z&#160;úst, myšlenka na Anielu.</p>
			<p class="MLP_text_bez1radku_-12-0- ParaOverride-1">Sestoupím z&#160;okna.</p>
			<p class="MLP_text_bez1radku_-12-0- ParaOverride-1">Peří ztemnělé úzkostí.</p>
			<p class="MLP_text ParaOverride-1">Lom.</p>
			<p class="MLP_text_bez1radku_-12-0- ParaOverride-1">Myslím na Anielu, kterou bych mohla ztratit.</p>
			<p class="MLP_text ParaOverride-1">Už ji neumím číst.</p>
			<p class="MLP_text_bez1radku_-12-0- ParaOverride-1">To peklo rozvírá chřtán, má milá!</p>
			<p class="MLP_text_bez1radku_-12-0- ParaOverride-1">Hladím si hrdlo.</p>
			<p class="MLP_text ParaOverride-1">Pak vyklouznu z&#160;bytu.</p>
			<p class="MLP_text ParaOverride-1">Jdu tiše. Nikdo o&#160;mně neví. Co mám na sobě, netuším. Přidržuji se zábradlí, záhonu kovových lilií.</p>
			<p class="MLP_text ParaOverride-1">Nezastavuji se.</p>
			<p class="MLP_text_bez1radku_-12-0- ParaOverride-1">Myslím na tebe. Myslím na tebe.</p>
			<p class="MLP_text_bez1radku_-12-0- ParaOverride-1">Než vstoupím do Anielina Pokoje, minu drobnou larvu. Zželí se mi jí, leží rozlámaná na kamenných stupních, bílá a&#160;špinavá, bez života. Rozbitýma nohama ji opustila všechna míza; povaluje se tu mrtvá a&#160;obtočená lepkavými vlákny.</p>
			<p class="MLP_text_bez1radku_-12-0- ParaOverride-1">Nezastavím se.</p>
			<p class="MLP_text ParaOverride-1">Myslím na tebe.</p>
			<p class="MLP_text_bez1radku_-12-0- ParaOverride-3">Není tu<br/>nic<br/>jiného.</p>
			<p class="MLP_text_bez1radku_-12-0- ParaOverride-1">Otevřu dveře a&#160;vejdu. Čekám, že na mě zavoláš.</p>
			<p class="MLP_text ParaOverride-1">Přestála jsem bouři.</p>
			<p class="MLP_text ParaOverride-1">Chtěla bych ti říct o&#160;tom, co jsem viděla venku.</p>
			<p class="MLP_text_bez1radku_-12-0- ParaOverride-1">Necítím tě, ale vím, že jsi tady.</p>
			<p class="MLP_text ParaOverride-1">Zahlédnu tě u&#160;stolu, sedíš a&#160;podpíráš si hlavu.</p>
			<p class="MLP_text ParaOverride-1">Tvůj obličej nerozeznám. Zdá se mi, že záříš.</p>
			<p class="MLP_text_bez1radku_-12-0- ParaOverride-1">Čekám, že na mě zavoláš.</p>
			<p class="MLP_text ParaOverride-1">Ale ani ticho mě nemůže ranit.</p>
			<p class="MLP_text_bez1radku_-12-0- ParaOverride-1">Ještě chvíli budu váhat a&#160;pak se k&#160;tobě rozběhnu.</p>
			<p class="MLP_text ParaOverride-1">Nepotrvá to dlouho.</p>
			<p class="MLP_text ParaOverride-1">Vidíš?</p>
			<p class="MLP_text ParaOverride-1">Sotva popadám dech.</p>
			<p class="MLP_text ParaOverride-1">Otvíráš náruč a&#160;já se v&#160;ní jediným skokem ocitám.</p>
		</div>
</body>
</html>