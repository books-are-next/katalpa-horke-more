<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-81</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-81" xml:lang="cs-CZ">
		<div class="Z-kladn--textový-r-meček">
			<p id="_idParaDest-78" class="NADPIS_KATALPA_VPRAVO"><span class="CharOverride-2">ANIELA <br/>Mirjam <br/>Smrt</span></p>
			<p class="MLP_dopis_podpis ParaOverride-1">kdysi <br/>/ticho/</p>
			<p class="MLP_text_bez1radku ParaOverride-1">Mirjam se objevila společně se světlem. Nevím, jestli byla uvnitř už předtím a&#160;její čelist se vyrýsovala s&#160;otevřením dveří, nebo jestli do vlaku vklouzla zvenčí v&#160;závanu vzduchu. Když jsme vystupovali ven, řekla, Tady se chodí po nožích a&#160;skáče po kostech.</p>
			<p class="MLP_text ParaOverride-1">Chvilku jsem ji viděla jako modrý plamen na hlavni nejbližší zbraně, pak se znovu postavila vedle mě.</p>
			<p class="MLP_text ParaOverride-1">V&#160;místech, kde jsme stály, mohla být vším. Viděla jsem, že se třpytí v&#160;obličeji jednoho z&#160;vojáků, roztahovala se v&#160;důlku na jeho bradě a&#160;tváří mu drhla rty; žena, brada, tvář; snad ji ucítil jako stín nebo jako pomalu procházející slepotu, ohnal se po ní rukou a&#160;ona mu stekla z&#160;prstu.</p>
			<p class="MLP_text ParaOverride-1">Šklebila se. Bosou nohou prošla lesem kopí. Polykala slova a&#160;měnila je v&#160;křik. Ucho činila nesnesitelným. Hryzala lidem týl a&#160;otvor studny obkládala rty měkkými jako mech. Brala si ženy, muže i&#160;děti; živila se strachem i&#160;nadějí. V&#160;kostnatém klíně přinášela jistotu. Byla dobře oblečená, a&#160;jak jsem zjistila později, ráda střídala šaty.</p>
			<p class="MLP_text_bez1radku_-12-0- ParaOverride-1">Pohybovala se rychle, ale tak, abych nikdy neztratila její stopu.</p>
			<p class="MLP_text_bez1radku_-12-0- ParaOverride-1">Vynikala ve všem a&#160;její největší slabinou byly mezery mezi žebry.</p>
			<p class="MLP_text_bez1radku_-12-0- ParaOverride-1">Znala jsem ji ze sna.</p>
			<p class="MLP_text_bez1radku_-12-0- ParaOverride-1">Když jsem se přiblížila k&#160;místu, kde se proud lidí dělil na dva, přitiskla se ke mně. Nohama zašátrala v&#160;mých botách a&#160;bodla mě do kotníku. Pak mi plivla na zuby a&#160;vyleštila je rukávem, takže svítily jako sníh. Zaplakala mi do očí a&#160;pod tváře vysadila jabloně, které vzešly, jedna jako druhá, a&#160;přinesly plody. Nakonec vzdychla, stočila se v&#160;mém těle do klubíčka, rukama objala žaludek a&#160;odpočívala.</p>
			<p class="MLP_text ParaOverride-1">Muž za stolem vstal a&#160;došel ke mně. Cítila jsem, že Mirjamka ve mně spokojeně dýchá, tenkými prsty mi držela zuby. Muž si obtočil kolem zápěstí mé vlasy a&#160;škubl. Pak mi zaklonil hlavu a&#160;rozevřel ústa. Prohlédl si Mirjamčinu tlamku, patro jako granátové jablko. Rozechvělo se mi břicho, když se Mirjamka ve mně rozesmála. Hrála si na honěnou s&#160;prstem vzpříčeným v&#160;mých ústech, obtáčela ho provázkem slin a&#160;jazykem a&#160;dávala si pozor, aby nevystrčila drápky, protože Arthura Schulze, který mi prohlížel ústa, znala už od kolébky, od prvních špinavých kalhot ho znala, a&#160;když viděla, s&#160;jakým zaujetím se zabývá tělesnou konstitucí a&#160;zdravím lidí před sebou, nemohla nemyslet na něj samotného, na jeho špatné zuby a&#160;slabé nohy, na jeho zálibu v&#160;poezii a&#160;na to, že mu začíná astma, z&#160;plesnivých koutů v&#160;ubytovně mu začíná astma, nedala na sobě však nic znát a&#160;se smíchem mu chňapala po ruce, dokud se neunavil a&#160;nenechal mě na pokoji. Nakonec mávl rukou a&#160;ukázal mi, kam se mám postavit; v&#160;tu chvíli si Mirjamka oddechla a&#160;složila se mi v&#160;břiše v&#160;kostnatý květ.</p>
		</div>
</body>
</html>