<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-92</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-92" xml:lang="cs-CZ">
		<div class="Z-kladn--textový-r-meček">
			<p id="_idParaDest-89" class="NADPIS_KATALPA_VPRAVO"><span class="CharOverride-2">ANIELA <br/>Mirjam <br/>Smrt</span></p>
			<p class="MLP_dopis_podpis ParaOverride-1">nyní <br/>/ticho/</p>
			<p class="MLP_text_bez1radku ParaOverride-1">Vím o&#160;ní.</p>
			<p class="MLP_text ParaOverride-1">Ona se nesnaží skrývat a&#160;já ji poznám na první pohled; nejprve podle stop, které zanechává, a&#160;potom si stojíme tváří v&#160;tvář, ona prstem vybírá marmeládu, kterou kdesi ukořistila, a&#160;když mě zahlédne, pokrčí rameny.</p>
			<p class="MLP_text_bez1radku_-12-0- ParaOverride-1">Mirjamka.</p>
			<p class="MLP_text_bez1radku_-12-0- ParaOverride-1">Musím se posadit. Místo strachu cítím zuřivost. Zasloužím si klidnou smrt, tichou smrt, smrt znenadání, ale ona na mě nebere ohled, buď ji mám v&#160;patách, anebo prochází cestu přede mnou, lebka jí svítí a&#160;ona stále něco požírá a&#160;ochutnává, smyslně a&#160;bezděčně. Večer se ke mně přitiskne a&#160;já si rovnám záda o&#160;její lopatky, v&#160;kyčlích uchytím zápěstí a&#160;usnu; má teplé kosti a&#160;je hladká, velkoryse rozvírá hrudník.</p>
			<p class="MLP_text ParaOverride-1">Přála bych si, aby mě podťala jako strom, rychle a&#160;nečekaně. Ona však vytahuje ostří jen proto, aby si udělala manikúru. Následuje mě do obchodů a&#160;pomáhá mi vybrat rtěnku. Když přijde Jakuba, uvolní mou postel a&#160;stáhne se do kouta.</p>
			<p class="MLP_text_bez1radku_-12-0- ParaOverride-1">Viděla jsem, jak kosí šiky. Seděla na ramenou každého, kdo přijel tmavým vlakem, cvakala zuby a&#160;stála mezi námi rozkročena. Když se rozmáchla pažemi, ostrými rameny zapálila vzduch. Naříkala a&#160;rvala maso. Dbala na kvalitu popela a&#160;nebyla vybíravá, brala každého a&#160;její síla spočívala v&#160;jejím stisku, svírala pěsti, zuby a&#160;rty, uzavírala podpaží a&#160;drtila hlavy.</p>
			<p class="MLP_text ParaOverride-1">Tekla jako řeka. Škubala, co jí přišlo pod ruku, prasata zbavovala štětin.</p>
			<p class="MLP_text ParaOverride-1">Dcery vracela otcům, semleté v&#160;prach, lebka špínka, milované čelisti roztrhané na cucky, šedá břečka, svinstvo, tak dcery stékaly do dlaní otcům a&#160;otcové klopýtali zpět ke svým matkám, chuchvalce kostí a&#160;poloshnilých hub; a&#160;předtím taková pýcha podbřišků!</p>
			<p class="MLP_text ParaOverride-1">Brousila nahotu, zasněně, a&#160;přesto bezchybně, a&#160;když si jemně říhla, udělala to do krabice od dortu.</p>
			<p class="MLP_text_bez1radku_-12-0- ParaOverride-1">Jednou jsem ji přistihla jíst jablko. Schoulená seděla na zemi, kolena pokrčená, lokty vražené mezi stehna, zadumaně se skláněla k&#160;půlce bílého plodu a&#160;prstem vybírala jádřinec; stočená v&#160;něžném stínu olizovala sladké maso, ospale, smutně a&#160;tiše; laskala jablko a&#160;opatrně vykusovala smavé žilky. Zem pod ní vlhla, a&#160;když Mirjamka v&#160;jablku nalezla červa, dlouze si ho prohlížela a&#160;pak ho upustila do trávy.</p>
			<p class="MLP_text ParaOverride-1">Dívala jsem se na její stín, žebra tygřila žebra, jazylka ostře bodala temnotou kyčlí.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vím o&#160;ní.</p>
			<p class="MLP_text_bez1radku_-12-0- ParaOverride-1">Češu si vlasy a&#160;cítím v&#160;zádech její pohled; když se oblékám, podává mi prádlo. Klene se nade mnou a&#160;stačí jedinkrát zvednout hlavu, abych věděla, že nemá na starosti nic jiného než dělat mi garde.</p>
			<p class="MLP_text_bez1radku_-12-0- ParaOverride-1">Jak by mě mohla skolit, když se mnou každý den snídá? Otáčím se k&#160;ní zády a&#160;čekám ránu do zátylku, nakrčím čelo a&#160;loučím se se životem, a&#160;protože se nic neděje, pohlédnu na ni a&#160;ona si u&#160;stolu rovná šaty, tváří se dotčeně a&#160;vrtí hlavou.</p>
			<p class="MLP_text_bez1radku_-12-0- ParaOverride-1">Mým rodičům rozdrtila lebku.</p>
			<p class="MLP_text_bez1radku_-12-0- ParaOverride-1">Nevzdaluje se ode mne na krok. Jakuba o&#160;ní nemá tušení, sedí vedle ní a&#160;cpe se snídaní. Mirjamka se také neostýchá, nakloní se a&#160;vyfoukne Jakubě z&#160;talíře koláč, Jakuba si ničeho nevšimne, natáhne se přes stůl a&#160;znovu si naloží.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nepředstavovala jsem si nic.</p>
			<p class="MLP_text ParaOverride-1">A&#160;pokud ano, myslela jsem, že to bude rychle.</p>
			<p class="MLP_text ParaOverride-1">Znala jsem ji ze svistu kol a&#160;dunění pražců, viděla jsem ji jiskřit mezi dráty anebo se zavýsknutím vylétat z&#160;hlavně.</p>
			<p class="MLP_text ParaOverride-1">Sedávala na dně latríny.</p>
			<p class="MLP_text ParaOverride-1">Milovala překvapení.</p>
			<p class="MLP_text ParaOverride-1">Rychlost. Rychlost. Rychlost.</p>
			<p class="MLP_text ParaOverride-1">Úsporné pohyby, kterými se zavrtávala do žaludku.</p>
			<p class="MLP_text ParaOverride-1">Sveřepě trvala na svém. Prskala ven v&#160;ohni a&#160;v&#160;divokých barvách, ale nakonec se vždy ukázala její slabost pro elegantní šeď; nezanechávala za sebou nic jiného.</p>
			<p class="MLP_text ParaOverride-1">Rychlost.</p>
			<p class="MLP_text ParaOverride-1">Každopádně.</p>
			<p class="MLP_text_bez1radku_-12-0- ParaOverride-1">Když si Matka párala břicho, seděla jí na špičce jehly.</p>
			<p class="MLP_text ParaOverride-1">Byla tak rychlá, že při svém běhu přehlédla věčnost.</p>
			<p class="MLP_text_bez1radku_-12-0- ParaOverride-1">Sotva se objevila, zpozorněla jsem. Pomyslela jsem na konec a&#160;sepjala ruce, teď přijde švihnutí bičem, dech se mi zastaví a&#160;tělo ztuhne; je to Mirjamka, královna apelplacu, rychlá a&#160;úsporná v&#160;pohybech, divoška, jak ta se rozdává!; je to Mirjamka, rozmařilá pěstitelka tyfu, louskající hlavy jako ořechy, ta, kterou jsem nechala v&#160;díře zasypané hlínou; to ona mě naučila nosit klobouky se širokým dnem; je to Mirjamka, která procedila mezi zuby všechny z&#160;mého okolí, matku i&#160;otce, celou rodinu, Josefa Holmana a&#160;Mínu; je to Mirjamka, rychlá a&#160;trpělivá.</p>
			<p class="MLP_text_bez1radku_-12-0- ParaOverride-1">Snídala se mnou z&#160;bílého porcelánu a&#160;s&#160;chutí si dolévala čaj. Líně směřovala k&#160;poledni a&#160;nespouštěla ze mě oči, klidná a&#160;spokojená, mřížovím kostí se mi pokládala k&#160;nohám, měkce a&#160;bez pohnutí. Pozorovala každý můj pohyb, vnímala a&#160;uchovávala všechna má slova. Stala se ozvěnou, ale chybělo málo, aby předešla mému hlasu.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">O&#160;smrti chtěla Aniela mluvit se svou matkou.</p>
			<p class="MLP_text ParaOverride-1">Chtěla se dozvědět o&#160;plynutí času, vyčerpat se. Pak, v&#160;táboře, si uvědomila, že její čas stojí. Obešla jej, vpadla mu do zad. Ve kterém ze svých životů stárne?</p>
			<p class="MLP_text_bez1radku_-12-0- ParaOverride-1">Ve snu počala děti a&#160;nechala zemřít muže. Uvěřila všemu, co se stalo za zavřenými víčky.</p>
			<p class="MLP_text_bez1radku_-12-0- ParaOverride-1">Probouzí se pomalu, opatrně otevírá oči.</p>
			<p class="MLP_text ParaOverride-1">Ještě nezačala dýchat, za zuby, za rty tají vzlyk, ruce ji táhnou k&#160;zemi, poškubává prstem.</p>
			<p class="MLP_text ParaOverride-1">Ještě nezačala dýchat, obrubník, překážka, chybějící krok; probouzí se uprostřed silnice a&#160;před ní jáma, pec, strouha špinavé vody a&#160;za řekou modro, na hřbetě šedého zvířete modro, švihnutí blankytu, pruh letní oblohy, modro, otisk zubů a&#160;mokré nohavice, modro, nádech a&#160;modro, špička jazyka, modro, srpeček nehtu, modro, líbezný pohyb, šmolková paže.</p>
			<p class="MLP_text ParaOverride-1">Ukazovák Milované, Magdalénin prst.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Noc.</p>
			<p class="MLP_text ParaOverride-1">Vstane z&#160;postele.</p>
			<p class="MLP_text ParaOverride-1">Všechno, co zničí, když tápe k&#160;zrcadlu, do rána zmizí.</p>
			<p class="MLP_text ParaOverride-1">Je sama. Totiž Jakuba, totiž Mirjamka, totiž sestra Marie, totiž dcera Anna spí. Je sama. Šerá v&#160;noci. Plahočí se k&#160;zrcadlu, a&#160;už teď má strach.</p>
			<p class="MLP_text_bez1radku_-12-0- ParaOverride-1">Odvahu!</p>
			<p class="MLP_text_bez1radku_-12-0- ParaOverride-1">Zvedne hlavu a&#160;oněmí, ach, na dně studny zrcadlo. Kam se to sápe temnotou? K&#160;zrcadlu, a&#160;hle, když stojí před ním, vzdá se slov a&#160;ochabne.</p>
			<p class="MLP_text ParaOverride-1">Jsem to já!</p>
			<p class="MLP_text ParaOverride-1">Vrazí pěst do skleněné pasti, rozčeří hladinu.</p>
			<p class="MLP_text ParaOverride-1">Zakřič a&#160;vzbudíš ostatní; raději polkne jazyk, než by vydala hlásku.</p>
			<p class="MLP_text_bez1radku_-12-0- ParaOverride-1">Plakat nemůže. Stojí s&#160;rukama ztuhlýma před obličejem, chtěla si zakrýt oči. Stojí mlčky, beznadějně pohlcená obrazem vlastního těla, nehýbe se.</p>
			<p class="MLP_text ParaOverride-1">Nemůžu tomu uvěřit, řekne.</p>
		</div>
</body>
</html>