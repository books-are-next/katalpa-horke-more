<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-48</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-48" xml:lang="cs-CZ">
		<div class="Z-kladn--textový-r-meček">
			<p id="_idParaDest-45" class="NADPIS_KATALPA_VPRAVO"><span class="CharOverride-2">ANIELA <br/>Anna</span></p>
			<p class="MLP_dopis_podpis ParaOverride-1">nyní<br/>/oddech/</p>
			<p class="MLP_text_bez1radku ParaOverride-1">Aniela se opírá o&#160;umyvadlo, neodvažuje se zvednout oči k&#160;zrcadlu.</p>
			<p class="MLP_text ParaOverride-1">Myslí na tábor, kterým prošla s&#160;Mirjamkou v&#160;ruce.</p>
			<p class="MLP_text_bez1radku_-12-0- ParaOverride-1">Uvažuje o&#160;Magdaléniných rtech a&#160;o&#160;jejím vztyčeném prstu, nehnutém a&#160;pronikavém.</p>
			<p class="MLP_text_bez1radku_-12-0- ParaOverride-1">Nezůstalo nic než Magdalénin prst.</p>
			<p class="MLP_text ParaOverride-1">A&#160;když se Aniela nedočkavě sklání k&#160;Marii, vidí v&#160;ní poslední Magdalénu.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Zavřu oči. Nevěřila bych, že začnu šedivět i&#160;tam. Sevřu v&#160;hrsti několik tvrdých chomáčků a&#160;zatáhnu. Jsem ráda, když zůstanou na svém místě. Pořád jsem dole stejně bohatá, ojíněná jako ovce.</p>
			<p class="MLP_text ParaOverride-1">Pak zaslechnu na schodech kroky a&#160;polekaně stáhnu ruku. Podle prudkosti, s&#160;jakou nacpe klíč do zámku, poznám, že je to Anna. Přibouchne za sebou a&#160;volá: Mami! Slyším, jak jde chodbou. Míří do koupelny. Za chvilku stane ve dveřích, na hlavě klobouk, ruce v&#160;kapsách, v&#160;obličeji ani stopu po rozpacích.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Anninu postavu rámují dveře. Dívá se na matku jasnýma tvrdýma očima, Aniela v&#160;nich vidí své tělo, nahé a&#160;zářivé.</p>
			<p class="MLP_text ParaOverride-1">Mami, řekne Anna a&#160;skloní se k&#160;ní.</p>
			<p class="MLP_text ParaOverride-1">Aniela pláče.</p>
			<p class="MLP_text_bez1radku_-12-0- ParaOverride-1">Později sedí vedle sebe a&#160;upíjejí horký čaj. Anna je prostovlasá, klobouk položila na okno.</p>
			<p class="MLP_text ParaOverride-1">Tentokrát je to vážné, usoudí, když se Aniela neklidně pohne.</p>
			<p class="MLP_text ParaOverride-1">Aniela váhá.</p>
			<p class="MLP_text ParaOverride-1">Jestli ji nedostanu, umřu, řekne nakonec.</p>
			<p class="MLP_text ParaOverride-1">Anna drží šálek v&#160;dlani, druhou rukou si přidržuje lžičku. Tvář má bledou, rozumnou, sladce voní. Aniela by chtěla vědět, nač myslí. Nechce, aby Anna byla jiná než ona, přála by si, aby v&#160;ní bylo pokračování jejích vlastních pocitů.</p>
			<p class="MLP_text ParaOverride-1">Anna je rozumná a&#160;zarputilá. Aniela si vzpomene na to, jak systematicky se po svém narození začala zmocňovat světa, vcházela do něj s&#160;jistotou, jako by ho předem znala.</p>
			<p class="MLP_text ParaOverride-1">Aniela se ostýchala dítěte, po kterém nemusela nikdy uklízet hračky a&#160;které vidělo svět v&#160;jasných a&#160;nerozpitých barvách. Brzy však poznala, že když Anna třídí, třídí jemně, s&#160;něhou ukládá svět do pojmů, lehce a&#160;hravě dává vyniknout kategoriím, s&#160;tichým předením se pokládá mezi dvě neznámé.</p>
			<p class="MLP_text ParaOverride-1">Když studovala na vysoké škole, řekla jí Aniela všechno, obnažila se před její tváří a&#160;Anna se rozplakala. Aniela svírala ruce v&#160;klíně a&#160;připadala si znovu svobodná, nepřipoutaná k&#160;muži. Měla pocit, že právě teď nastává její chvíle, odevzdala se do rukou dcery a&#160;přestala být matkou, změnila se a&#160;celá rozkvetla; venku, po Annině boku, se s&#160;lehkým srdcem zbavila svého muže, její oči zůstaly suché, i&#160;když Anna vedle ní se měnila v&#160;řeku, na patře jí kvetla radost, vždyť jediným slovem se její život vrátil tam, kde začal; vyklouzla z&#160;otvoru mezi matčinými stehny.</p>
			<p class="MLP_text ParaOverride-1">Anna vedle ní zpracovávala tu novinu, totiž že její matka miluje ženy, a&#160;Aniela se ani nestihla začít bát, že přijde o&#160;dceru, užívala si nově nabytou svobodu, a&#160;nakonec uchopila Annu za ruku a&#160;zahleděla se jí do obličeje.</p>
			<p class="MLP_text_bez1radku_-12-0- ParaOverride-1">Teď se tisknou k&#160;sobě jako obvykle, Anna žvýká cukr a&#160;v&#160;myšlenkách je u&#160;svého muže.</p>
			<p class="MLP_text ParaOverride-1">Aniela je ponořená do sebe, Annina blízkost ji těší a&#160;uklidňuje.</p>
			<p class="MLP_text ParaOverride-1">Mluví o&#160;Marii.</p>
			<p class="MLP_text ParaOverride-1">Vypráví Anně o&#160;zrcátku, které si přichystala na stůl, aby mohla Marii nenápadně pozorovat, pohřbít jí obličej pod nánosem amalgámu a&#160;kochat se jím.</p>
			<p class="MLP_text ParaOverride-1">Nedokáže mluvit o&#160;ničem jiném. Vypouští na Annu takový příval, až se její čelisti drtící cukr na chvilku zastaví a&#160;pak začnou pracovat dvojnásobnou rychlostí; Anna má strach, že kdyby se zaposlouchala do jejích slov, Aniela by z&#160;ní sedřela kůži.</p>
		</div>
</body>
</html>