<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-89</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-89" xml:lang="cs-CZ">
		<div class="Z-kladn--textový-r-meček">
			<p id="_idParaDest-86" class="NADPIS_KATALPA_VPRAVO"><span class="CharOverride-2">ANIELA <br/>Marie</span></p>
			<p class="MLP_dopis_podpis ParaOverride-1">nyní <br/>/touha/</p>
			<p class="MLP_text_bez1radku ParaOverride-1">Okurku krájí na tenké plátky. Včera brousila nůž a&#160;dneska by i&#160;nehet svlékla z&#160;kůže.</p>
			<p class="MLP_text ParaOverride-1">Vlasy jí plihnou párou, nenávidí recepty, ale pokračuje v&#160;kuchtění.</p>
			<p class="MLP_text_bez1radku_-12-0- ParaOverride-1">Marie jí vyprávěla o&#160;shromáždění v&#160;kuchyni. Srdce domu! Ušklíbne se, po prstech jí putuje bílek. Jaké to setkání, cirkus! Zná to, jak by ne.</p>
			<p class="MLP_text ParaOverride-1">Mrkev, kapusta, brutnák, čistí je a&#160;pozorným okem hledá červy.</p>
			<p class="MLP_text ParaOverride-1">Dřív nebo později se objeví mrtví a&#160;hovoří. Měla by být překvapena tím, že navštívili Marii?</p>
			<p class="MLP_text ParaOverride-1">Má jiné starosti.</p>
			<p class="MLP_text ParaOverride-1">Cuketa, dýně, přičichne k&#160;měkkému středu.</p>
			<p class="MLP_text ParaOverride-1">Zaobírat se mrtvými!</p>
			<p class="MLP_text ParaOverride-1">Obtěžují, pomyslela si, když zahlédla Mariiny zaujaté oči.</p>
			<p class="MLP_text ParaOverride-1">Co jiného?</p>
			<p class="MLP_text ParaOverride-1">Soustředí se na máslo. Láme fazolové lusky, počítá kuličky pepře.</p>
			<p class="MLP_text ParaOverride-1">Jakuba má jeden ze svých bezmasých dnů.</p>
			<p class="MLP_text_bez1radku_-12-0- ParaOverride-1">Pro Jakubu vaří, ale myslí na Marii. Dokáže si představit tržiště lé­viov­ských předků, rynk mrtvých, svaté pole; ukazují se tak, jak potřebují, a&#160;většinou nemají co skrývat, kolena u&#160;sebe, kosti ještě masité, sedí v&#160;kruhu a&#160;čekají, nechávají přitom kolovat sáček karamel.</p>
			<p class="MLP_text_bez1radku_-12-0- ParaOverride-1">Manéž, řekla Marie. Příšeří. Nevěděla jsem, co mám dělat. Teplo vycházející ze středu kruhu mě lákalo. Chtěla jsem ho prozkoumat.</p>
			<p class="MLP_text_bez1radku_-12-0- ParaOverride-1">Aniela se potýká s&#160;křenem.</p>
			<p class="MLP_text_bez1radku_-12-0- ParaOverride-1">Uštěpačný závěr, strouhá ho tak, jak je, s&#160;hlínou, dlouhými chlupy a&#160;bříšky prstů, na okamžik zapomíná na zranitelnost Jakubina jazyka a&#160;touží vymáčknout z&#160;něj všechnu palčivost, ničí ho, ohýbá a&#160;rozkládá.</p>
			<p class="MLP_text ParaOverride-1">Oči má oteklé. Dotkne se zrůžovělého koutku a&#160;pak se rozpláče, nasucho pláče, bez slz, zachová vůni i&#160;tvar, Jakubina pochoutka bude nedotčena.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Jakuba přestala pít kávu, chutná jí jako bláto.</p>
			<p class="MLP_text ParaOverride-1">Ach, Aniela v&#160;záchvatu vzteku sype obsah plechovky do umyvadla, plive na něj. Než pustí vodu, pokorně lžičkou vyškrábne alespoň na dnešní šálek.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Večer pak čeká na Marii. Zešílela a&#160;pojala za své všechny šperky, které doma našla.</p>
			<p class="MLP_text ParaOverride-1">Na prsou stočená Matka, posledním obratlem dosahuje k&#160;výstřihu. Zatíná drápky a&#160;dlouhým jazýčkem jí olizuje bradavky.</p>
			<p class="MLP_text ParaOverride-1">Na ramenou sestra, něžně splývá. Aniela cítí tlak kostí zhutnělých v&#160;bílé plátno.</p>
			<p class="MLP_text ParaOverride-1">Čeká na Marii. Roztahuje se za stolem, s&#160;krovkami vyztuženými a&#160;připravenými, roztahuje se za stolem jako královna.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Kdo byl prvním? myslí si, když se dozví o&#160;léviovském tajemství.</p>
			<p class="MLP_text_bez1radku_-12-0- ParaOverride-1">Nikdy o&#160;tom nepřemýšleli, řekne Marie, Anielina sestra.</p>
			<p class="MLP_text_bez1radku_-12-0- ParaOverride-1">Někdy na to myslím, řekne Marie.</p>
			<p class="MLP_text_bez1radku_-12-0- ParaOverride-1">Proč se Mariina matka dívala klíčovou dírkou?</p>
			<p class="MLP_text ParaOverride-1">Měla strach o&#160;své tělo? Bála se ohně?</p>
			<p class="MLP_text ParaOverride-1">Nevadilo jí obětovat oko?</p>
			<p class="MLP_text_bez1radku_-12-0- ParaOverride-1">Nemá smysl dávat Marii odpovědi.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nejistým hlasem vypráví Marie o&#160;své návštěvě v&#160;Jakubině salonu.</p>
			<p class="MLP_text_bez1radku_-12-0- ParaOverride-1">Aniela Marii chápe. To ty vlasy, také jich viděla celá pohoří.</p>
			<p class="MLP_text_bez1radku_-12-0- ParaOverride-1">Měla jsem pocit, že v&#160;každém z&#160;těch vlasů je žena, řekne Marie.</p>
			<p class="MLP_text_bez1radku_-12-0- ParaOverride-1">Srst, která pádila Jakubě kolem kotníků, a&#160;odtud rovnou do kanálu.</p>
			<p class="MLP_text_bez1radku_-12-0- ParaOverride-1">Posadila mě a&#160;zaklonila mi hlavu do umyvadla.</p>
			<p class="MLP_text ParaOverride-1">Jak vypadala? zeptá se Aniela.</p>
			<p class="MLP_text ParaOverride-1">Marie přemýšlí a&#160;Anielino zrcátko potemní.</p>
			<p class="MLP_text ParaOverride-1">Nevím, řekne nakonec. Položila jsem hlavu na porcelánový špalek a&#160;přišla o&#160;zrak.</p>
		</div>
</body>
</html>