<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-75</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-75" xml:lang="cs-CZ">
		<div class="Z-kladn--textový-r-meček">
			<p id="_idParaDest-72" class="NADPIS_KATALPA_VPRAVO"><span class="CharOverride-2">ANIELA</span></p>
			<p class="MLP_dopis_podpis ParaOverride-1">stále znovu <br/>/strnulost, ticho/</p>
			<p class="MLP_text_bez1radku ParaOverride-1">Pamatuji si každý ze svých snů. Promlouvaly ke mně pravdivě a&#160;žádný z&#160;nich nepřiznal svoji ošidnost dřív, než to bylo nezbytné. K&#160;ránu jsme se trmáceli společně, bok po boku, a&#160;někdy byla noční můra silnější než já.</p>
			<p class="MLP_text ParaOverride-1">Má matka přikládala snům stejnou důležitost, a&#160;bylo-li jí ve snu řečeno, Počni dceru, bez odporu vyňala svůj náklad perel a&#160;s&#160;jasnýma očima ukázala, Tahle to bude!</p>
			<p class="MLP_text ParaOverride-1">Žádný ze snů nebyl milosrdný tak, jak bych potřebovala, a&#160;nejdelším snem byl můj život. Nevím, v&#160;jakém mezičase jsem se probouzela, tápala po něm rukou a&#160;počítala škody. Vyvřel do podob mých blízkých. Byla jsem nad ním i&#160;v&#160;něm a&#160;každá z&#160;postav, která se v&#160;mém snu objevila, byla svým vlastním odrazem, dvojrozměrná jako papírový panák, plochá a&#160;studená.</p>
			<p class="MLP_text_bez1radku_-12-0- ParaOverride-1">Poznala jsem, že do snů mohu přijmout cokoliv, ničeho jsem se neštítila.</p>
			<p class="MLP_text_bez1radku_-12-0- ParaOverride-1">Hluboko v&#160;zemi jsem nacházela kosti a&#160;kameny, spojené v&#160;jeden celek, mlaty a&#160;válečné sekery. Brzy jsem začala přicházet na to, že některé z&#160;těch věcí mi patří víc než ostatní, jako by je pro mě někdo zanechal v&#160;hlíně, opatrně je navlékl na kořeny rostlin a&#160;odevzdal tmě. Nebylo tu nic, co by mi připadalo cizí nebo odporné; byly tu písně, kostěné flétny, nedonošené děti skryté v&#160;semeni, tlusté a&#160;spokojené, hrnce, pokličky a&#160;dřevěné vály, přilbice a&#160;nabroušená kopí, měchy vína změněné v&#160;černou pryskyřici, hliněné nádoby a&#160;vozy se zlatými ojemi, máry a&#160;plesové pořádky v&#160;bílých deskách.</p>
			<p class="MLP_text_bez1radku_-12-0- ParaOverride-1">Procházela jsem tudy pohnuta k&#160;pláči.</p>
			<p class="MLP_text_bez1radku_-12-0- ParaOverride-1">Viděla jsem matku a&#160;ženy před ní. Viděla jsem věštkyně, bojovnice a&#160;ničitelky a&#160;viděla jsem propuštěnkyně i&#160;ty, které byly zatraceny. Nacházela jsem je na dně moří a&#160;na horských loukách. Stály uprostřed polí a&#160;některé z&#160;nich byly proměněné v&#160;kozy, psice anebo ovce.</p>
			<p class="MLP_text_bez1radku_-12-0- ParaOverride-1">Všechno jsem viděla ve snu a&#160;skrze něj. Nebylo zapomnění a&#160;tam, kde by měla být bílá místa, bylo tušení.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Toto je životopis mé matky:</p>
			<p class="MLP_text ParaOverride-1">Jsem Aniela</p>
			<p class="MLP_text ParaOverride-1">jsem Eta</p>
			<p class="MLP_text ParaOverride-1">jsem Rút</p>
			<p class="MLP_text ParaOverride-1">jsem Nuria</p>
			<p class="MLP_text ParaOverride-1">jsem Betje</p>
			<p class="MLP_text ParaOverride-1">jsem Dalis</p>
			<p class="MLP_text ParaOverride-1">jsem Debora</p>
			<p class="MLP_text ParaOverride-1">jsem Shona</p>
			<p class="MLP_text ParaOverride-1">jsem Zohar</p>
			<p class="MLP_text ParaOverride-1">jsem Zamora.</p>
		</div>
</body>
</html>