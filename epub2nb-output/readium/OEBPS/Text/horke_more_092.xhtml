<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-90</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-90" xml:lang="cs-CZ">
		<div class="Z-kladn--textový-r-meček">
			<p id="_idParaDest-87" class="NADPIS_KATALPA_VPRAVO"><span class="CharOverride-2">ANIELA <br/>Pohovka</span></p>
			<p class="MLP_dopis_podpis ParaOverride-1">nyní <br/>/řečiště/</p>
			<p class="MLP_text_bez1radku ParaOverride-1">Pohovka původně patřila Míně. Dostala jsem ji, když se po její smrti rozprodávalo zařízení domu.</p>
			<p class="MLP_text ParaOverride-1">Muž mě před ní varoval, sám měl v&#160;pracovně lehátko na kovových nohách, zakryté vlněnou dekou. Neposlechla jsem ho a&#160;do Pokoje jsme pohovku vyvlekli jako klavír, na kladkách.</p>
			<p class="MLP_text ParaOverride-1">Seděla jsem za stolem a&#160;prohlížela si ji. Čtyři pevné nohy, na­třené tmavou barvou. Dřevěná kostra, která se opěradlem obrací a&#160;padá zpět. Kousek bez červotoče, široké porodní lůžko. Vstala jsem a&#160;dotkla se čalounění. Ucítila jsem Míniny obratle a&#160;všimla si proděravělého místa, kam odkládala jehlu.</p>
			<p class="MLP_text ParaOverride-1">Obcházela jsem ji. Pouštěla pod sebe stín, stavěla na temnotě. Položila jsem se na podlahu a&#160;nahlédla pod ni, vztáhla jsem ruku a&#160;zaváhala, přede mnou sucho a&#160;tma. Trochu jsem zvlhla pod břichem, když jsem zkoumala její útroby. Polaskala jsem ji dlaní a&#160;spokojeně o&#160;ni opřela čelo, byla hladká a&#160;teplá.</p>
			<p class="MLP_text ParaOverride-1">Úkryt.</p>
			<p class="MLP_text ParaOverride-1">Šťavnaté ledví příběhů.</p>
			<p class="MLP_text ParaOverride-1">Údolí.</p>
			<p class="MLP_text ParaOverride-1">Dotýkala jsem se jí, špičkou prstu přejížděla látku, napnutou na křehkých kostech.</p>
			<p class="MLP_text ParaOverride-1">Trčící skála.</p>
			<p class="MLP_text ParaOverride-1">Zabořila jsem do ní nos a&#160;čichala.</p>
			<p class="MLP_text ParaOverride-1">Sotva jsem se na ni uložila, zavoněla klisnou.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Thonet. Ohnout nebo zlomit. Pohovky byly pod jeho úroveň, rád se díval na vzpřímené lidi.</p>
			<p class="MLP_text ParaOverride-1">Anielina pohovka byla vyrobena na konci devatenáctého století ve Vídni a&#160;byl to zmetek. Z&#160;truhlářské dílny Karla Tassela vyšla omylem, poslední kousek nábytku s&#160;rovnými nohami a&#160;mohutným čelem, po ní už jen příboj spletitých čar a&#160;úponků rostlin a&#160;posléze krach.</p>
			<p class="MLP_text ParaOverride-1">Ze skladu ji pod málo nápaditým názvem chaise longue koupil otec té Matky, která se později v&#160;blázinci rozpárala. Pohovka nebyla levná. Přestože nemoderní, byla z&#160;pěkného dřeva s&#160;kartounovým potahem a&#160;na její polstrování padlo několik koňských ocasů.</p>
			<p class="MLP_text ParaOverride-1">Matka ji dostala věnem. Dostala zařízený celý dům, včetně ložnice. Z&#160;obrovského manželského lože jí bylo nevolno, a&#160;když odpočívala na pohovce, pokaždé cítila koninu.</p>
			<p class="MLP_text ParaOverride-1">Po Matčině smrti zdědila pohovku Mína. Kartoun už značně olysal, s&#160;pomocí ostrého nože a&#160;kleští ho tedy stáhla a&#160;napjala na pohovku nové plátno. Málem přitom přišla o&#160;prst, když si ho čalounickou sponkou přibila k&#160;opěradlu. Zaklela tak, že pohovku navždy opustil červotoč.</p>
			<p class="MLP_text ParaOverride-1">Po Míně si pohovku přivlastnila Aniela. Obdivovala ji. Vycpaná žíněmi z&#160;jatečních koní, voněla jí jako zahrada, a&#160;když ji objímala, nepřišlo jí na mysl, že Matka z&#160;ní cítila rozpařené pohlaví a&#160;Mína slýchávala lupnutí vlastního prstu, doprovázené sotva postřehnutelným dýmkem z&#160;toho, jak jí nehtem procházel kov.</p>
		</div>
</body>
</html>