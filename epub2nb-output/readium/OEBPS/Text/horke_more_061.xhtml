<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-59</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-59" xml:lang="cs-CZ">
		<div class="Z-kladn--textový-r-meček">
			<p id="_idParaDest-56" class="NADPIS_KATALPA_VPRAVO"><span class="CharOverride-2">ANIELA <br/>Magdaléna</span></p>
			<p class="MLP_dopis_podpis ParaOverride-1">kdysi<br/>/strnulost/</p>
			<p class="MLP_text_bez1radku ParaOverride-1">Jely na kole. Šlapala Magdaléna. Předtím se asi pohádaly; Aniela si nevzpomíná přesně, uhaduje to jen z&#160;toho, s&#160;jakou zuřivostí se Magdaléna v&#160;jejích vzpomínkách opírá do pedálů.</p>
			<p class="MLP_text ParaOverride-1">Zastavily za městem. Aniela pomohla Magdaléně ukrýt bicykl, přitom neopatrně zavadila o&#160;zvonek a&#160;Magdaléna vzdychla.</p>
			<p class="MLP_text ParaOverride-1">Kdyby Aniela víc namáhala paměť, vzpomněla by si, kde byly. Takhle se musí spokojit jen se vzpomínkou na vysoké duby a&#160;dlouhou kamenitou cestu. Na jejím konci úzký průlez. Tajemství nedůstojný, ale přátelský palouk.</p>
			<p class="MLP_text ParaOverride-1">Aniela je zvědavá na to, co přijde.</p>
			<p class="MLP_text ParaOverride-1">V&#160;Magdalénině dlani se objeví dva černé kousky. Aniela na první pohled poznává lékořici. Magdaléna se tváří vážně a&#160;Aniela se brání smíchu. Zastaví ho ještě v&#160;hrdle, těsně pod mandlemi, nedovolí si ani zamrkat, protože Magdaléna ji pozoruje jako ostříž.</p>
			<p class="MLP_text_bez1radku_-12-0- ParaOverride-1">Jed, řekne Magdaléna.</p>
			<p class="MLP_text_bez1radku_-12-0- ParaOverride-1">Aniela nic nenamítá. Magdaléna se s&#160;ní podělí a&#160;vtlačí jí do dlaně hořký úštěpek.</p>
			<p class="MLP_text ParaOverride-1">Mají umřít na důkaz přátelství, nebo proto, že už se nemůžou vystát?</p>
			<p class="MLP_text ParaOverride-1">Možná je to opravdu jed, myslí si Aniela, když vedle sebe uléhají. Drží se při tom za ruce. Čeká na Magdalénin pokyn a&#160;po očkuji pozoruje, není si jistá, jestli Magdaléna už svůj poklad nespolkla.</p>
			<p class="MLP_text ParaOverride-1">Nakonec Magdaléna řekne, nikdy to nedokážu (a to je pravda), takže teď je to Aniela, kdo ji přesvědčuje o&#160;tom, že je nezbytné polknout lepkavý černý kousek.</p>
			<p class="MLP_text ParaOverride-1">Vstrčí si ho pod jazyk a&#160;pak opatrně mezi zuby, žvýká.</p>
			<p class="MLP_text ParaOverride-1">Přes tryskající sliny pozoruje slunce.</p>
		</div>
</body>
</html>