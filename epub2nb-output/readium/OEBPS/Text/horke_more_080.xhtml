<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-78</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-78" xml:lang="cs-CZ">
		<div class="Z-kladn--textový-r-meček">
			<p id="_idParaDest-75" class="NADPIS_KATALPA_VPRAVO"><span class="CharOverride-2">ANIELA</span></p>
			<p class="MLP_dopis_podpis ParaOverride-1">kdysi<br/>/nepokoj/</p>
			<p class="MLP_text_bez1radku ParaOverride-1">Ano, řekne Aniela. Na sobě mám kamaše, tmavohnědou sukni a&#160;svetr.</p>
			<p class="MLP_text ParaOverride-1">Vypráví o&#160;tom starému muži s&#160;nepokojnou tváří.</p>
			<p class="MLP_text ParaOverride-1">Věděla, kde rabín žije. Věděli to všichni a&#160;šeptali si o&#160;něm, jako by proslul nevídanou moudrostí.</p>
			<p class="MLP_text ParaOverride-1">Chceš říct, promluví konečně muž a&#160;Aniela sevře ruce v&#160;klíně, že někde na ulici stojí tvé tělo? Stojí a&#160;čeká, zatímco ty jsi tady?</p>
			<p class="MLP_text ParaOverride-1">Ano, řekne Aniela. V&#160;šeru pokoje se necítí dobře. Pod oknem vidí matraci, na které starý muž přespává; vedle matrace je sklenice naplněná čpící tekutinou.</p>
			<p class="MLP_text ParaOverride-1">Rabín sleduje její pohled a&#160;mlčí. Aniela si uvědomí, že tu nemá žádné knihy, a&#160;ztrácí naději, že by jí mohl pomoci. Přemýšlí, jak z&#160;toho vyklouznout, lituje, že sem vůbec šla. Dostala se sem skoro násilím, s&#160;pláčem na krajíčku; když zazvonila, otevřel jí jenom na skulinu a&#160;dveře ještě zapříčil nohou.</p>
			<p class="MLP_text ParaOverride-1">Vyprávěla mu o&#160;tom, jak vystoupila ze svého těla, a&#160;už od začátku hledala v&#160;jeho tváři porozumění. Zdálo se jí, že zachytila jiskřičku zájmu, udivené a&#160;zvědavé žhnutí, které během chvilky rozmělnil v&#160;čelistech, když začal naprázdno žvýkat.</p>
			<p class="MLP_text ParaOverride-1">Pozorují se mlčky. Potom Aniela odhodlaně sklouzne ze židle a&#160;vezme za kliku.</p>
			<p class="MLP_text ParaOverride-1">Počkej, zastaví ji. Až do večera mu pak pere špinavé spodky a&#160;pokrývky a&#160;on je, ještě vlhké, cpe do lepenkového kufru.</p>
			<p class="MLP_text_bez1radku_-12-0- ParaOverride-1">Žer hlínu, křičí na ni, když odmítá prát další várku zatuchlé špíny a&#160;sbíhá ze schodů. Žer hlínu! slyší v&#160;ohybu schodiště a&#160;v&#160;tmavém průjezdu, a&#160;protože je to jediná rada, kterou od něj dostala, opravdu to vyzkouší. Na nábřeží nabere hrst hlíny a&#160;ochutná ji. Nakonec zahrne důlek, ze kterého vyškrábala vlhkou pochoutku, nohou a&#160;zbaví se zbytku hlíny, která jí lepí prsty.</p>
			<p class="MLP_text ParaOverride-1">Když se vrací domů (a vyhýbá se mostům), cítí v&#160;sobě náznak klenutí. Před domem potkává Josefa Holmana, který si odnáší poslední z&#160;otcových knih.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Ten rabín přežil válku. Když jsem ho znovu potkala, vyprávěl mi, že mokré oblečení na něm ztuhlo jako štít, kůže Hospodinova mu říkal, a&#160;žádný šíp ji neprostřelil, nedotklo se ho nic, z&#160;čeho měl strach, neutrpěl žádnou ránu.</p>
		</div>
</body>
</html>