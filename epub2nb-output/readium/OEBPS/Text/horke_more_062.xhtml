<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-60</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-60" xml:lang="cs-CZ">
		<div class="Z-kladn--textový-r-meček">
			<p id="_idParaDest-57" class="NADPIS_KATALPA_VPRAVO"><span class="CharOverride-2">ANIELA <br/>Josef Holman</span></p>
			<p class="MLP_dopis_podpis ParaOverride-1">kdysi <br/>/vtékání/</p>
			<p class="MLP_text_bez1radku ParaOverride-1">Rukopisy jí ukázal hned. Boule jí ještě nezmizela z&#160;krku, a&#160;už před sebou měla spoustu papírů bez datace, složenou v&#160;tuhých deskách.</p>
			<p class="MLP_text ParaOverride-1">Seděli u&#160;snídaně. Aniela právě polykala poslední sousto, když před ni postavil úhledné mauzoleum z&#160;papíru, na svrchním listě nechal ležet ruku a&#160;čekal.</p>
			<p class="MLP_text ParaOverride-1">Přitáhla si papíry a&#160;zabořila do nich oči. Chvilku jí trvalo, než poznala otcovo písmo.</p>
			<p class="MLP_text ParaOverride-1">On stál nad ní a&#160;díval se.</p>
			<p class="MLP_text ParaOverride-1">Čekal, že vykřikne.</p>
			<p class="MLP_text ParaOverride-1">Celou válku opatroval jeho dílo (odtrhl a&#160;spálil jen titulní stránku), četl ho a&#160;zkoumal. Poznámky se neodvážil dělat přímo do textu, ale pořídil si na ně vlastní zápisník, který byl nakonec objemnější než původní text.</p>
			<p class="MLP_text ParaOverride-1">Byl přesvědčený, že Aniela mu teď pomůže.</p>
			<p class="MLP_text ParaOverride-1">Nechal ji civět do papírů a&#160;posadil se proti ní.</p>
			<p class="MLP_text ParaOverride-1">Dcera Alberta Boernera se mu přišla do bytu oběsit. Zadělala při tom celou koupelnu. To se mu příliš nezamlouvalo, nicméně na rozdíl od svých rodičů a&#160;sourozenců měla nepopiratelnou výhodu&#160;– byla živá. A&#160;zdálo se, že i&#160;docela normální (velkoryse jí promíjel nepovedený začátek). Bydlela u&#160;něj teprve několik dní a&#160;zatím se o&#160;sebe dokázala postarat, o&#160;další sebevražedný kousek se nepokoušela.</p>
			<p class="MLP_text ParaOverride-1">Měl ještě Albertovy dopisy a&#160;anamnézy (nedokázal zničit ani ty, které se týkaly židovských pacientů), ale ty si nechával na později.</p>
			<p class="MLP_text ParaOverride-1">Spokojí se s&#160;tím, že si to Aniela přečte, přelouská otcovo písmo a&#160;bude mu o&#160;něm vyprávět. Žila s&#160;ním třináct let a&#160;možná ještě předtím; kdo ví, jak dlouho ji Albert nosil v&#160;hlavě, než položil svou ženu na zem a&#160;vnikl do ní.</p>
			<p class="MLP_text ParaOverride-1">Zamyslel se a&#160;vzpamatoval se, teprve když Aniela rozsypala papíry po zemi. Sklonili se pro ně společně a&#160;on tiše zuřil nad její nešikovností.</p>
			<p class="MLP_text ParaOverride-1">Měl by se o&#160;ni postarat, protože je Albertovou dcerou; měl by o&#160;ni pečovat?</p>
			<p class="MLP_text ParaOverride-1">Jak to, že přežila?</p>
			<p class="MLP_text ParaOverride-1">Kromě Aniely se z&#160;tábora nevrátil nikdo.</p>
			<p class="MLP_text ParaOverride-1">Měl v&#160;nemocnici pacientky, které se věšely, trávily anebo obojí zároveň, a&#160;jejich zdraví to prospívalo víc než léčba; možná patřila k&#160;podobnému typu žen.</p>
			<p class="MLP_text ParaOverride-1">Měl štěstí, že ji dostal relativně zdravou, jen trochu podělanou.</p>
			<p class="MLP_text ParaOverride-1">Lopatky jí vystupovaly úplně stejně jako Albertovi, to zjistil už před pár dny, ale možná to bylo jenom tím, že visela.</p>
			<p class="MLP_text ParaOverride-1">Měl spoustu těchhle papírů, řekla, když vstala a&#160;očistila si kolena.</p>
			<p class="MLP_text ParaOverride-1">Přikývl.</p>
			<p class="MLP_text ParaOverride-1">Ona se pak posadila a&#160;začala se znovu věnovat jídlu, papíry ležely mezi nimi. Nezajímaly ji. Polykala tiše a&#160;dívala se před sebe, jako by tu nebyl.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vytušila svou šanci. Odplata za květiny.</p>
			<p class="MLP_text ParaOverride-1">Když jste k&#160;nám chodil, řekla a&#160;on neklidně poposedl (byl ochoten přijmout všechno, v&#160;čem byl obsažen Albert), nikdy jste nám nepřinesl bonbony.</p>
			<p class="MLP_text ParaOverride-1">Znal to slovo?</p>
			<p class="MLP_text ParaOverride-1">Určitě. Myšlenky teď dělil mezi jejího otce a&#160;přídělové lístky.</p>
			<p class="MLP_text ParaOverride-1">Hodina vyprávění o&#160;mém otci za jednu pralinku.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nedokázal jít za ničím, co nemělo pevné obrysy.</p>
			<p class="MLP_text ParaOverride-1">Květiny byly jeho největší výstředností, krása, trvající pouhý okamžik.</p>
			<p class="MLP_text ParaOverride-1">Byl můj otec jiný?</p>
			<p class="MLP_text ParaOverride-1">Copak jsem do svých třinácti let neměla jiné starosti než pozorovat svého otce, jít mu v&#160;patách a&#160;ukládat si do paměti každý jeho pohyb?</p>
			<p class="MLP_text ParaOverride-1">Marie nebo Markéta by mu řekly víc. Marie visela otci na rtech, při obědě mu podávala nejlepší kousky. Když nás odváželi do tábora, tiskla se k&#160;němu, jako by byla jeho ženou; matka měla u&#160;prsu Adama a&#160;mezi otce a&#160;sebe vložila ještě několik dalších těl.</p>
			<p class="MLP_text ParaOverride-1">Kromě Josefa Holmana nehovořil otec s&#160;nikým tak důvěrně jako s&#160;Marií.</p>
			<p class="MLP_text ParaOverride-1">Marie ho nemohla vystát. Po obědě se s&#160;ním otec zavřel v&#160;pracovně, Marie přecházela jídelnou a&#160;neměla se čeho chopit.</p>
			<p class="MLP_text ParaOverride-1">Když Holman odešel, Marie se rozběhla za otcem a&#160;něco mu tiše vyčítala. Slyšela jsem, jak se otec směje, a&#160;když Marie vyšla z&#160;jeho pracovny, nesla v&#160;rukou tác se špinavými šálky a&#160;přeplněný popelník.</p>
			<p class="MLP_text_bez1radku_-12-0- ParaOverride-1">Josef Holman. Sedí teď proti mně a&#160;poslouchá, v&#160;rukou drží otevřené pero a&#160;papír, ale neudělal ještě ani čárku.</p>
			<p class="MLP_text ParaOverride-1">Marie, říká. Vidím, jak úpěnlivě se snaží vzpomenout si. Co z&#160;ní vidí? Ruce, které se dotýkaly jeho převlečníku, hledaly v&#160;podšívce poutko a&#160;dávaly ho na věšák? Rozevřené rty, nedůtklivé oči, tělo nakloněné v&#160;očekávání gesta, jímž by ji zvali dál, do místnosti myšle­nek a&#160;mužských hlasů?</p>
			<p class="MLP_text ParaOverride-1">Jednou jsem Marii přistihla, řeknu, když si zkoušela otcovy šaty. Kalhoty, košili a&#160;vestu, prohlížela se při tom ve velkém zrcadle.</p>
			<p class="MLP_text ParaOverride-1">Muž proti mně se vrtí, vidí mlhu oblečenou do otcových šatů.</p>
			<p class="MLP_text ParaOverride-1">Občas mě před spaním políbila. A&#160;rty jí voněly tabákem.</p>
			<p class="MLP_text_bez1radku_-12-0- ParaOverride-1">Marie otce milovala mnohem víc než já. Připadal jí zajímavý. Četla jeho knihy.</p>
			<p class="MLP_text ParaOverride-1">Josef Holman se neklidně ošívá a&#160;z&#160;tváře mu mizí krev. Při mluvení se chytám větru. Nepamatuji si nic, čím bych mohla Josefa Holmana, pátrajícího po svém druhu, potěšit.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Aniela si nevzpomíná, kdy se do něj zamilovala.</p>
			<p class="MLP_text ParaOverride-1">O&#160;otci toho příliš nevěděla, a&#160;to, co vydobyla z&#160;paměti, stačilo sotva na tři čokoládové dýchánky (při každém z&#160;nich mu pleť o&#160;něco víc zpopelavěla). Nakonec se Aniela vydala ze svých vzpomínek úplně a&#160;zůstala vedle Josefa Holmana sedět s&#160;rukama v&#160;klíně.</p>
			<p class="MLP_text ParaOverride-1">Dal jí přečíst otcovy rukopisy. Držel ji nad nimi, dokud nepromočila papír slzami. Jako by byla pokračováním otcových slov.</p>
			<p class="MLP_text ParaOverride-1">Žádnému z&#160;textů, které jí ukázal, Aniela nerozuměla.</p>
			<p class="MLP_text ParaOverride-1">Nemohla mu poskytnout víc než sebe samu. Když to pochopil, práskl dveřmi a&#160;nechal ji civět na kupičku papírů. Rovnala je do tuhých desek a&#160;umiňovala si, že je zapálí. Nakonec je pevně svázala a&#160;položila na jeho stůl.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Od chvíle, kdy ji přistihl, jak dělá konkurenci křišťálovému lustru, bydlela u&#160;něj. Nemusela se starat vůbec o&#160;nic. Kupoval jí prádlo a&#160;oblečení, a&#160;když menstruovala, přinášel jí z&#160;nemocnice vatu. Vařil. Když se myl, nezamykal se a&#160;ona musela vždy přitisknout ucho ke dveřím, aby zjistila, jestli může bezpečně vejít.</p>
			<p class="MLP_text ParaOverride-1">Když dokončila střední školu, koupil jí obrovský dort.</p>
			<p class="MLP_text ParaOverride-1">Nepochyboval, že bude pokračovat ve studiu medicíny, a&#160;ona také ne.</p>
			<p class="MLP_text ParaOverride-1">Seděli v&#160;kavárně, pod pruhovanou plachtou, a&#160;dívali se na řeku. On před chvílí zavadil o&#160;šálek s&#160;kávou a&#160;vzduch se ještě chvěl napětím z&#160;rozbouřené hladiny. Aniela víc pozorovala jeho než vodu, hleděla mu do tváře a&#160;v&#160;duchu počítala, jestli ještě stihne vychovat děti.</p>
			<p class="MLP_text ParaOverride-1">Zeptal se, jestli nepomýšlela na odchod z&#160;domu, jako by zapomněl, že celé roky nedělá nic jiného, než že je s&#160;ním.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Měla i&#160;jiné muže. Jména už si Aniela nevybavuje. Jeden z&#160;nich ji zval na čaj (potkávala ho každý den při cestě do školy), a&#160;když konečně svolila, zavedl ji do restaurace a&#160;pak k&#160;sobě; z&#160;jeho spěchu poznala, že je ženatý; a&#160;další muž měl na ruce stejné číslo jako ona a&#160;přál si, aby ho Aniela políbila na každou z&#160;jizev, které jí ukázal.</p>
		</div>
</body>
</html>