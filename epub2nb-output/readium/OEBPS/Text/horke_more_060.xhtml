<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-58</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-58" xml:lang="cs-CZ">
		<div class="Z-kladn--textový-r-meček">
			<p id="_idParaDest-55" class="NADPIS_KATALPA_VPRAVO"><span class="CharOverride-2">ANIELA <br/>Josef Holman</span></p>
			<p class="MLP_dopis_podpis ParaOverride-1">kdysi <br/>/vtékání/</p>
			<p class="MLP_text_bez1radku ParaOverride-1">Svého muže jsem našla podle spodků.</p>
			<p class="MLP_text_bez1radku_-12-0- ParaOverride-1">Mezi jemným prádlem jsem si všimla prádla s&#160;jmenovkou Josef Holman. Bylo načmárané na bílém tkalounu a&#160;špatně přišité. Znala jsem to jméno z&#160;doby před válkou, jmenoval se tak otcův nadřízený. Chodíval k&#160;nám na obědy a&#160;nosil matce květiny.</p>
			<p class="MLP_text ParaOverride-1">Nás si nevšímal, jako bychom nebyli. Oblíbil si matku s&#160;otcem, nikoliv jejich děti. Odolal slintákům i&#160;nesmělým dětským útokům na své kapsy.</p>
			<p class="MLP_text ParaOverride-1">Kdyby koupil pro matku méně květin, mohl nám přinést bonbony.</p>
			<p class="MLP_text ParaOverride-1">Když jsem to jméno (Josef Holman) zahlédla poprvé (modře lemovaný kapesník, v&#160;pravém rohu černobílá šmouha), věděla jsem, že je to on.</p>
			<p class="MLP_text ParaOverride-1">Muž s&#160;květinami.</p>
			<p class="MLP_text_bez1radku_-12-0- ParaOverride-1">A&#160;přitom míval ruce zasliněné šílenci a&#160;lunatiky.</p>
			<p class="MLP_text_bez1radku_-12-0- ParaOverride-1">Řekla jsem to Almě. Podívej, asi jsem našla někoho, koho jsem znala před válkou. Je celý a&#160;živý a&#160;chce čisté prádlo.</p>
			<p class="MLP_text ParaOverride-1">Alma se učila anglicky. Celé dny ležela v&#160;knížkách nebo obíhala město a&#160;čenichala.</p>
			<p class="MLP_text ParaOverride-1">Co budeš dělat? zeptala se.</p>
			<p class="MLP_text ParaOverride-1">Nejprve jsem ho chtěla vidět. Počkala jsem, až si přijde vyzvednout prádlo. S&#160;rukama zabořenýma v&#160;pytli se špínou jsem slyšela, jak děkuje a&#160;odpočítává peníze. Pozorovala jsem ho škvírou mezi pultem a&#160;stěnou.</p>
			<p class="MLP_text ParaOverride-1">Byl to on, stále stejný, s&#160;tváří účastnou jen pro to, co ho zajímalo.</p>
			<p class="MLP_text ParaOverride-1">Neměla jsem chuť se mu ukazovat. Poznal by mě? Měl by radost?</p>
			<p class="MLP_text ParaOverride-1">Žila jsem s&#160;Almou, která se chystala k&#160;odchodu. Měla několik známostí a&#160;černou otevřenou ránu na chodidle. Někde si zranila nohu a&#160;teď se nemohla hnout; kam Alma, tam hnis. Nedokázala chodit skrytě, neviděna. Plakala bolestí. Nemohla jít do postele s&#160;nikým jiným než se mnou, protože když si sundala obvaz, všechno promáčela krví černou jako inkoust. Každý večer si nohu omývala vodou s&#160;dezinfekcí, stahovala ji obinadlem a&#160;cpala do střevíčku. K&#160;ránu se vracela utahaná, s&#160;podrážkou promočenou hnisem, tiskla se ke mně a&#160;líbala mě na krk.</p>
			<p class="MLP_text ParaOverride-1">Ve světle lampy jsme zkoumaly, jestli jí noha nečerná víc; kotník je hranice, říkala Alma, a&#160;pak chci umřít. Až na černou štěrbinu v&#160;patě však zůstávaly její nohy čisté.</p>
			<p class="MLP_text_bez1radku_-12-0- ParaOverride-1">Musíš se o&#160;sebe postarat, řekla Alma, když jsme vylévaly hnis z&#160;jejích střevíců. Protože já to neudělám. Neodvedu si tě s&#160;sebou.</p>
			<p class="MLP_text ParaOverride-1">Dívala jsem se, jak si natahuje punčochy a&#160;připíná podvazky.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Plížila jsem se za ním.</p>
			<p class="MLP_text ParaOverride-1">Sledovala jsem, co jí.</p>
			<p class="MLP_text ParaOverride-1">Pozorovala jsem, jak si zapaluje cigaretu. Vykouřil ji do poloviny, pak ji uhasil o&#160;zeď a&#160;zastrčil zpátky do kapsy.</p>
			<p class="MLP_text ParaOverride-1">Následovala jsem ho až k&#160;domu, ve kterém bydlel. Stály před ním dva akáty. Opřela jsem se o&#160;ně a&#160;dívala se k&#160;oknu, které se rozsvítilo. Jednou mě doprovázela Alma. Schovala se v&#160;průjezdu.</p>
			<p class="MLP_text ParaOverride-1">Jsou z&#160;něj cítit prachy, řekla. Ale to je všechno.</p>
			<p class="MLP_text_bez1radku_-12-0- ParaOverride-1">Večer jsem nemohla usnout. Do tmy ukapával Almin hnis.</p>
			<p class="MLP_text_bez1radku_-12-0- ParaOverride-1">Stále ještě byl obklopený květinami. Každý týden je nosil do jednoho z&#160;domů na nábřeží. Něco z&#160;něj dobýval, stonky, pestíky, okvětními plátky.</p>
			<p class="MLP_text ParaOverride-1">Ženu.</p>
			<p class="MLP_text ParaOverride-1">Občas se spolu procházeli. Opatrně ji vedl za loket.</p>
			<p class="MLP_text ParaOverride-1">Šla jsem se podívat na zvonek a&#160;přečetla si její jméno.</p>
			<p class="MLP_text ParaOverride-1">Otevřela jsem popelnici před domem; hnijící listí, pár ztuhlých poupat.</p>
			<p class="MLP_text_bez1radku_-12-0- ParaOverride-1">Krájela jsem mýdlo a&#160;myslela na něj.</p>
			<p class="MLP_text ParaOverride-1">Prsty objížděl okraje našeho ubrusu a&#160;dotýkal se matčiny ruky.</p>
			<p class="MLP_text ParaOverride-1">Bratřil se s&#160;otcovými rameny.</p>
			<p class="MLP_text_bez1radku_-12-0- ParaOverride-1">Ona byla učitelka klavíru. Dávala hodiny několika starým slečnám. Každý večer nejprve zatáhla závěsy a&#160;teprve potom rozsvítila. Někdy nechala vázu i&#160;s&#160;květinami od něj stát na okně.</p>
			<p class="MLP_text ParaOverride-1">Byla bezbranná. Dostávala od něj květiny, cpala je do vázy a&#160;potom do popelnice.</p>
			<p class="MLP_text ParaOverride-1">Pozorovala jsem ji z&#160;nábřeží a&#160;útroby se mi stahovaly.</p>
			<p class="MLP_text ParaOverride-1">Hodila se pro něj?</p>
			<p class="MLP_text_bez1radku_-12-0- ParaOverride-1">Byl zamilovaný do mých rodičů. Vedl dlouhé hovory s&#160;otcem a&#160;přitom obíral matku očima. Byly jsme děti, a&#160;proto nás poslali do vedlejšího pokoje. Zůstala jen sestra Marie, které na odchodu sotva stiskl ruku.</p>
			<p class="MLP_text ParaOverride-1">Má peníze, to je vidět. Přesto jeho milá baští vejce s&#160;brambory a&#160;dívá se při tom na bílé růže schnoucí plátek za plátkem.</p>
			<p class="MLP_text ParaOverride-1">Co budeš dělat, řekla Alma a&#160;hleděla do černého světa své rány.</p>
			<p class="MLP_text ParaOverride-1">Záviděla mi ho?</p>
			<p class="MLP_text ParaOverride-1">Oběma rukama držela chodidlo a&#160;tiskla rozchlípené okraje k&#160;sobě.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Když zjistila, že Josef Holman usiluje o&#160;ženu, tak jako předtím usiloval o&#160;její rodiče, poklesla na duchu. Překvapilo ji, že někdo z&#160;její minulosti je schopen takové činorodosti. Sama se měla za mrtvou. A&#160;zatímco drhla špinavé spodky, on se dobýval do těla ženy. Dělal si na ni nárok. Neztrácel čas. Spoléhal na sílu trnů a&#160;pylu. Růže, gladioly, lilie. Zatím se držel při zemi. Pastelové barvy, nic výstředního. Snad vůně; učitelka je odnášela do popelnice ještě v&#160;plném květu.</p>
			<p class="MLP_text ParaOverride-1">Aniela myslela na jeho tělo, stín převlečníku, tichý šelest, se kterým odkládal v&#160;chodbě klobouk.</p>
			<p class="MLP_text ParaOverride-1">Vstupoval do jejich domova s&#160;jistotou, za kterou se sám styděl. Snažil se mírnit prudkost chůze, pronikavost hlasu a&#160;samozřejmost, s&#160;jakou si nabíral z&#160;mísy polévku; napřed se nasytil a&#160;teprve pak se zeptal, Smím?</p>
			<p class="MLP_text_bez1radku_-12-0- ParaOverride-1">Záhadným způsobem překonal pět let a&#160;nezměnil se.</p>
			<p class="MLP_text ParaOverride-1">Opustil to, co je spojovalo.</p>
			<p class="MLP_text_bez1radku_-12-0- ParaOverride-1">Začala ho pronásledovat. V&#160;tom vynikala. Držela se jeho stop a&#160;nepustila. V&#160;noci za ní chodili Almini příbuzní, lomili rukama a&#160;děkovali Bohu, že Alma není jako ona. Našla by je během několika dnů, vlámala by se do jejich krajiny stínu.</p>
			<p class="MLP_text ParaOverride-1">Smála se s&#160;Alminou babičkou a&#160;v&#160;duchu myslela na něj. Ráno čekala před jeho domem, vtisknutá do akátu.</p>
			<p class="MLP_text ParaOverride-1">Následovala ho do tramvaje. Byl slepý, nikdy z&#160;ní neviděl ani špičky bot.</p>
			<p class="MLP_text ParaOverride-1">Pracoval ve stejné nemocnici jako před válkou. Bylo to dobré místo, zaručovalo tlusté doutníky a&#160;kašmírové vesty.</p>
			<p class="MLP_text ParaOverride-1">A&#160;květiny, ovšem.</p>
			<p class="MLP_text ParaOverride-1">Trvalo osm minut, než došel ze zastávky tramvaje k&#160;bráně nemocnice. Zapaloval si přitom cigaretu, sirku vsunul zpátky do krabičky. Jednou mu vypadla tabatěrka a&#160;Aniela mu ji podala, poděkoval jí a&#160;pokračoval v&#160;cestě. Zachránila mu stříbro a&#160;pět cigaret, a&#160;on ji nepoznal.</p>
			<p class="MLP_text ParaOverride-1">Domů odcházel nepravidelně. Stálo ji spoustu času a&#160;nervů, než to zjistila. Přestala kvůli tomu pracovat v&#160;prádelně. Stála před nemocnicí a&#160;civěla na prázdnou cestu. Nikdy tam nebyla sama, pokaždé se našel někdo, kdo společně s&#160;ní zíral do oken s&#160;mléčným sklem.</p>
			<p class="MLP_text ParaOverride-1">V&#160;úterý a&#160;v&#160;pátek odcházel před pátou. Na chvíli se zastavil doma a&#160;pak se znovu vydal do města. Koupil květiny. Zazvonil na učitelku klavíru.</p>
			<p class="MLP_text ParaOverride-1">Učitelka klavíru otevřela okno, on jí pokývl hlavou (klobouk nesundal) a&#160;ona seběhla dolů, aby mu odemkla. Nikdy mu neházela klíče. I&#160;s&#160;květinami zmizeli za dveřmi a&#160;Aniela osaměla. V&#160;krátké chvíli stihla prozkoumat obsah popelnice (podle mazlavých květů pod hromadou odpadků zjistila, jaký pugét přinesl minule).</p>
			<p class="MLP_text ParaOverride-1">Někdy se objevili tak rychle, že Aniela sotva stačila zaklapnout víko popelnice a&#160;zmizet za rohem.</p>
			<p class="MLP_text ParaOverride-1">Prohlížela si je. Ona mluvila. Sypala ze sebe slova tak rychle, že její hudba určitě nestála za nic. Na rukou měla sítěné rukavičky. Pečovala o&#160;své tělo. Měla hezké nohy.</p>
			<p class="MLP_text ParaOverride-1">Byla hezčí než Anielina matka. Svým jazykem rozhoupala vodu v&#160;řece.</p>
			<p class="MLP_text ParaOverride-1">Aniela je nevrle následovala po nábřeží, krok za krokem. Ona vtisknutá do něj, obezřetná. Smáli se jen tak, jak se slušelo. Stěží zachytila jejich hlas.</p>
			<p class="MLP_text_bez1radku_-12-0- ParaOverride-1">Když nebyl doma, šla se podívat na jeho dům. Opustila akáty a&#160;stiskla kliku, jemně do dveří zatlačila ramenem. Schody, zábradlí, cestička k&#160;jeho bytu, dveře s&#160;vizitkou. Okno do světlíku. Prsty se dotkla parapetu, klíče se nevzdal ani na okamžik, hřál ho v&#160;kapse.</p>
			<p class="MLP_text ParaOverride-1">Protější okno s&#160;květinovým vzorem, úzké a&#160;pootevřené. Světlík. Podívala se na jeho dno, kámen a&#160;holubi, vlhký papír. Okno protějšího bytu, opět květy ve skle, škraloup zamžený špínou.</p>
			<p class="MLP_text ParaOverride-1">Studený vzduch. Otevřela mu plíce. Zkusila se natáhnout, chvilku visela nad propastí, nerozhodně. Snažila se vyslat prsty k&#160;protějšímu oknu. Nedotkla se ničeho než proudu špíny visícího v&#160;prázdnu.</p>
			<p class="MLP_text ParaOverride-1">Vzdychla. Stáhla se zpátky. Jeho doupě na dosah ruky.</p>
			<p class="MLP_text ParaOverride-1">Musí překlenout čtverec zaneřáděného nic.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vymyslela plán.</p>
			<p class="MLP_text ParaOverride-1">Odhodlala se k&#160;činu.</p>
			<p class="MLP_text ParaOverride-1">Každý týden pozorovala, jak kupuje květiny a&#160;na rohu je zbavuje balicího papíru.</p>
			<p class="MLP_text ParaOverride-1">Nakonec už to nemohla vydržet. Všechno se v&#160;ní sevřelo. Prskala do koruny akátu, pod kterým stála, vrásky na kmeni měl jako ze žuly.</p>
			<p class="MLP_text_bez1radku_-12-0- ParaOverride-1">Přinesla si prkno. Provaz měla stočený do klubíčka, připevněný na břiše.</p>
			<p class="MLP_text_bez1radku_-12-0- ParaOverride-1">Zákruty lana.</p>
			<p class="MLP_text ParaOverride-1">Osma konopí.</p>
			<p class="MLP_text_bez1radku_-12-0- ParaOverride-1">Prkno si nesla pod paží, krátkou hranu stromu pro jeden krok.</p>
			<p class="MLP_text ParaOverride-1">Vecpala se s&#160;tím do jeho domu, přelom schodiště vykroužila ladně jako pták.</p>
			<p class="MLP_text_bez1radku_-12-0- ParaOverride-1">Okno vedoucí z&#160;jeho koupelny bylo něčím přichycené, nemohla se dostat dovnitř. Šťouchala do něj prknem, dokud neuslyšela tlumenou ránu, z&#160;druhé strany vypadla dřevěná zarážka.</p>
			<p class="MLP_text_bez1radku_-12-0- ParaOverride-1">Uviděla šero jeskyně.</p>
			<p class="MLP_text_bez1radku_-12-0- ParaOverride-1">Položila prkno na parapet a&#160;spojila se s&#160;protějším oknem, stačil jeden krok, rychlý pohyb, při kterém naslouchala praskotu domu. Proběhla jeho útrobami tak bezpečně, jak jen mohla.</p>
			<p class="MLP_text ParaOverride-1">Prkno stáhla za sebou a&#160;pustila do světlíku.</p>
			<p class="MLP_text ParaOverride-1">Ocitla se v&#160;jeho koupelně. Chodidly vymetla loužičku, která tu po něm zůstala.</p>
			<p class="MLP_text ParaOverride-1">Opláchla si ruce, karma stála na lvích nohách, a&#160;proklouzla do nitra bytu, s&#160;provazem pevně utaženým kolem boků.</p>
			<p class="MLP_text ParaOverride-1">Parkety lesklé jako olej, sešikované. První zprava praská. Sukno na psacím stole napjaté, poškrábaná podložka.</p>
			<p class="MLP_text_bez1radku_-12-0- ParaOverride-1">Závěsy na tlustých skobách, přepásané širokou portou.</p>
			<p class="MLP_text_bez1radku_-12-0- ParaOverride-1">Chycená jako plamen ve sklenici si prohlížela stěny. Za oknem stín dvou akátů, šum. Barvy, které znala z&#160;jeho oblečení, šedá, hnědá, světle béžová, opojení nenápadností. Láhev s&#160;vínem, přičichla k&#160;zát­ce a&#160;trochu se napila, jako by jí jazyk prošel plesnivou třešní.</p>
			<p class="MLP_text_bez1radku_-12-0- ParaOverride-1">Křišťálový lustr s&#160;třemi rameny.</p>
			<p class="MLP_text_bez1radku_-12-0- ParaOverride-1">Zkusila ho sundat, opatrně, tak, aby nerozbila žádnou ze skleněných slz. Jsou ukotvené tenkými drátky, a&#160;když se jich dotkne, rozcinkají se tak hlasitě, že se Aniela strachy zpotí a&#160;konopný pás jí sjede z&#160;boků.</p>
			<p class="MLP_text_bez1radku_-12-0- ParaOverride-1">Nechce po sobě zanechat spoušť. Nic, čeho by mohl litovat.</p>
			<p class="MLP_text_bez1radku_-12-0- ParaOverride-1">S&#160;vypětím všech sil táhne lustr do kouta, pomalu, aby nepoškrábala parkety.</p>
			<p class="MLP_text ParaOverride-1">Pak rozuzluje lano, prosolené potem. Na hák ve stropě nedosáhne, hryže si rty a&#160;zalyká se zlostí, s&#160;čím ještě bude muset hýbat? Prohlíží si psací stůl, ale nakonec se rozhodne pro knihy. Naskládá na židli několik tlustých svazků, vyhoupne se na ně a&#160;protáhne provaz okem háku. Pak vrátí knihy zpět. Zapomněla si sundat střevíce, a&#160;teď si všimne, že jednu z&#160;nich ušpinila.</p>
			<p class="MLP_text ParaOverride-1">Boty si však nezuje, ani když na židli vystupuje podruhé. S&#160;oprátkou na krku chvíli přemýšlí, uvažuje, jestli vystaví tvář oknu nebo dveřím. Je vlhká, třpytí se víc než lustr, který před chvílí sundala.</p>
			<p class="MLP_text_bez1radku_-12-0- ParaOverride-1">Elektřina neví kudy kam.</p>
			<p class="MLP_text_bez1radku_-12-0- ParaOverride-1">Aniela je těžká, ale hák drží ve stropu pevně, byl zapuštěn shora.</p>
			<p class="MLP_text_bez1radku_-12-0- ParaOverride-1">Vedle Anielina těla visí dráty. Nedokázala se jich zbavit.</p>
			<p class="MLP_text_bez1radku_-12-0- ParaOverride-1">Špičkou nohy zavadí o&#160;židli. Odkopne ji. Zůstane viset nad zemí, oprátka ji jemně tahá za bradu. Dýchá se jí tak špatně, že raději vystrčí špičku jazyka.</p>
			<p class="MLP_text ParaOverride-1">Houpá se vedle okleštěných drátů a&#160;čeká. Nudí se. Připadá si neužitečná. V&#160;porovnání s&#160;křišťálovým lustrem neužitečná je.</p>
			<p class="MLP_text ParaOverride-1">Doufá, že se promění v&#160;černý krápník. Své setkání s&#160;Josefem Holmanem si nedovede představit jinak. Šarlatový kopec kůže visící ze stropu, metamorfóza světla.</p>
			<p class="MLP_text_bez1radku_-12-0- ParaOverride-1">Zatímco on bude zuřivě cvakat vypínačem, její tělo se zbaví vlhkosti. Opustí svět, přisedlé ke stropu jako sasanka, šedesát centimetrů od podlahy.</p>
			<p class="MLP_text_bez1radku_-12-0- ParaOverride-1">Bolí ji to. Spáry mezi parketami jsou vyplněné včelím voskem a&#160;prachem. Zkouší zvednout ruku a&#160;zahýbat chodidlem, střevíce jí visí na špičkách prstů. Rukou se došplhá k&#160;oprátce, zatne do ní prsty. Zuřivost po čemkoli. Po životě možná větší, uvědomí si, když nejistým pohybem zkusí oprátku uvolnit. Musela by mít krk jako květinu, aby tohle přežila.</p>
			<p class="MLP_text_bez1radku_-12-0- ParaOverride-1">Rozpadá se na barevné kousky, sype se od stropu jako střepy zrcadla, tenké fialové plátky.</p>
			<p class="MLP_text_bez1radku_-12-0- ParaOverride-1">Lustr odložený v&#160;koutě čeká, benátské sklo se konkurence bát nemusí.</p>
			<p class="MLP_text_bez1radku_-12-0- ParaOverride-1">Když se Josef Holman vrátí domů, překvapí ho podivný zápach. Venku už se setmělo a&#160;on otáčí vypínačem tak dlouho, dokud nevyhodí pojistky.</p>
			<p class="MLP_text_bez1radku_-12-0- ParaOverride-1">Lustr v&#160;koutě se rozčileně chvěje, elektrický úhoř možná, ale sasanka Aniela svítit nebude.</p>
			<p class="MLP_text_bez1radku_-12-0- ParaOverride-1">Nakonec Josef Holman škrtne zápalkou. Anielu vidí jako fialový plamen. Nelekne se. V&#160;pokoji se vyzná i&#160;potmě. Najde židli a&#160;postaví ji Aniele pod nohy, přitiskne se k&#160;ní, koleno ke koleni, pánev k&#160;pánvi, břicho k&#160;břichu, a&#160;nachází v&#160;jejím zátylku uzel, nepovedený, amatérský, nelze s&#160;ním hýbat nahoru ani dolů. Opatrně se Aniely dotýká a&#160;postupně poznává známé rysy, přítelův nos a&#160;mlhu nad očima, úzké boky jeho ženy a&#160;kulatou bradu s&#160;důlkem, přísný profil, profil Alberta Boernera a&#160;jeho ženy Ety. Prodírá se provazci Anieliných hoven a&#160;hmatá její stehna a&#160;břicho; má pocit, že se mu tu pověsila celá rodina, rodiče i&#160;s&#160;dětmi, kterých si nikdy nevšímal, ostrá žebra, bezvýrazná ňadra a&#160;hrdlo nalité jako hrozen.</p>
			<p class="MLP_text ParaOverride-1">Nožíkem na doutníky, který vyňal z&#160;kapsy, řeže její provaz.</p>
			<p class="MLP_text ParaOverride-1">Nakonec se rty přisaje na krkavici a&#160;počítá údery.</p>
			<p class="MLP_text ParaOverride-1">Je zdravá jako ryba, jenom přidušená a&#160;posraná.</p>
			<p class="MLP_text ParaOverride-1">Ta ostuda!</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Řekl mi, abych mu vyprávěla o&#160;svých snech.</p>
			<p class="MLP_text ParaOverride-1">Jako bych spala neznámým druhem spánku, s&#160;konopnou zátkou, s&#160;hrdlem zajištěným provazem.</p>
			<p class="MLP_text ParaOverride-1">Byl zvědavý na mé sny.</p>
			<p class="MLP_text_bez1radku_-12-0- ParaOverride-1">Do těla se mi vrátila krev. Jídlo zpět do žaludku. Odvedl mě do koupelny. Karma na lvích nohou ohřála vodu. Zavřel za sebou dveře.</p>
			<p class="MLP_text ParaOverride-1">Všechno pryč, oblečení, obsah střev, kůže.</p>
			<p class="MLP_text ParaOverride-1">Ve vaně jako v&#160;rakvi. Třetí nálev čistý, sladký.</p>
			<p class="MLP_text ParaOverride-1">Roztřásla jsem se tak, že vana putovala ode zdi ke zdi.</p>
			<p class="MLP_text_bez1radku_-12-0- ParaOverride-1">Albertovo tělo s&#160;ženským klínem.</p>
			<p class="MLP_text_bez1radku_-12-0- ParaOverride-1">Musel mi dát injekci.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nebyl to její první pokus o&#160;sebevraždu.</p>
			<p class="MLP_text ParaOverride-1">Lustmord.</p>
			<p class="MLP_text ParaOverride-1">Co si myslela?</p>
			<p class="MLP_text ParaOverride-1">Že všechno dobře dopadne? Změní se v&#160;plamen, včelu, kapku smůly, v&#160;kousek dobře známý, hladký a&#160;bezpečný?</p>
			<p class="MLP_text ParaOverride-1">Myslela si, že projít smyčkou je jako stát se královnou?</p>
			<p class="MLP_text ParaOverride-1">Přemýšlela nad tím, když v&#160;pokoji Josefa Holmana ztrácela dech; uvažovala o&#160;svých střevících, nebo o&#160;kyslíku?</p>
			<p class="MLP_text ParaOverride-1">Domnívala se, že se stane lampou, chtěla prskat světlo, bytnět večerem?</p>
			<p class="MLP_text ParaOverride-1">Tělo u&#160;stropu, podivný kus masa.</p>
			<p class="MLP_text ParaOverride-1">Nezneviditelněla.</p>
			<p class="MLP_text ParaOverride-1">Špičky konečně mohly volně vydechnout.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nebyl to její první pokus o&#160;sebevraždu.</p>
			<p class="MLP_text ParaOverride-1">A&#160;v&#160;jakémkoliv prvenství nelze opomenout Magdalénu.</p>
		</div>
</body>
</html>