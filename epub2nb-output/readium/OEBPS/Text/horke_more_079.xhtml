<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-77</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-77" xml:lang="cs-CZ">
		<div class="Z-kladn--textový-r-meček">
			<p id="_idParaDest-74" class="NADPIS_KATALPA_VPRAVO"><span class="CharOverride-2">ANIELA <br/>Anna</span></p>
			<p class="MLP_dopis_podpis ParaOverride-1">nyní<br/>/oddech/</p>
			<p class="MLP_text_bez1radku ParaOverride-1">Od chvíle, kdy se to stalo, řekne Aniela, až doteď, neuplynula ani vteřina.</p>
			<p class="MLP_text ParaOverride-1">Cítí to v&#160;sobě jako oblouk.</p>
			<p class="MLP_text ParaOverride-1">Snad most, pod jehož klenutím se dějí Věci.</p>
			<p class="MLP_text ParaOverride-1">V&#160;kavárně, kde se sešly, Anna roztrhne balíček cukru a&#160;vysype ho na desku stolu, prsty z&#160;něj doluje sladké klenutí. Aniela sklopí oči právě ve chvíli, kdy Anna řekne, Tady je začátek.</p>
			<p class="MLP_text ParaOverride-1">Podívá se na matku, rty mají úplně stejné, a&#160;když to Anna vysloví (Magdaléna, řekne), pohnou se Anielina ústa.</p>
			<p class="MLP_text ParaOverride-1">Na konci mostu Marie a&#160;mezi ní a&#160;Magdalénou bezčasí.</p>
			<p class="MLP_text ParaOverride-1">Anna to ví, a&#160;přesto se jí to dotýká. Rozpláče se.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Všechno, co bylo po Magdaléně, se buď stalo ve světě stínu, nebo se nestalo vůbec, řekne Aniela, když Anna přestane plakat. Vezme ji za ruku. Ty mi rozumíš.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Tu Anielu si nesu v&#160;sobě a&#160;nejsem jí opuštěna, stejně jako ona si nese mne a&#160;já ji neopouštím.</p>
		</div>
</body>
</html>