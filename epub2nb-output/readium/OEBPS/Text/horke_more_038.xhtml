<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>horke_more-36</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="horke_more-36" xml:lang="cs-CZ">
		<div class="Z-kladn--textový-r-meček">
			<p id="_idParaDest-33" class="NADPIS_KATALPA_VPRAVO"><span class="CharOverride-2">MARIE <br/>Jakuba <br/>Dům</span></p>
			<p class="MLP_dopis_podpis ParaOverride-1">/přítoky, prameny/</p>
			<p class="MLP_text_bez1radku ParaOverride-1">Chodník zraňuje.</p>
			<p class="MLP_text ParaOverride-1">Nohy mi krvácejí.</p>
			<p class="MLP_text ParaOverride-1">Opírám se o&#160;stěnu, u&#160;paty chrámu, a&#160;cedím vzácnou léviovskou krev. Polštářky mám rozervané, když se vleču za Jakubou, oděna směšnými šaty, prsa podvázaná.</p>
			<p class="MLP_text ParaOverride-1">Už na mě čeká, nůžky v&#160;rukou. Položím jí hlavu do klína, ona mě hladí a&#160;nic se neděsí mé srsti, laská se s&#160;tuhými kučerami a&#160;zalévá mě sladkostí, mezi její rukou a&#160;mým čelem by neprošel paprsek světla, září. Cítím její prsty, objímá mi hlavu a&#160;šeptá: Zkrátíme srst, nabrousíme drápky, a&#160;jsou to její nůžky, které mi tuhnou ve vlasech v&#160;planoucí prut, v&#160;divukrásný krápník.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Jakuba pročesává Mariiny vlasy.</p>
			<p class="MLP_text ParaOverride-1">Marie pomalu usíná, když tu Jakubina dlaň narazí na osten, vycházející z&#160;temné spleti, ze srstičky stočené v&#160;nadvazí. Mariina hlava je proťata ostrou jehlou.</p>
			<p class="MLP_text ParaOverride-1">Otočila se někdy Marie zády k&#160;lukostřelci?</p>
			<p class="MLP_text ParaOverride-1">Neví.</p>
			<p class="MLP_text ParaOverride-1">Ošívá se, když ji Jakuba vytrhuje ze spánku, krčí rameny.</p>
			<p class="MLP_text_bez1radku_-12-0- ParaOverride-1">Jakuba zkoumá jehlu, kterou nalezla v&#160;Mariině týle. Vytáhnout se ji neodvažuje. Marie je netrpělivá, zbav mě toho, nebo to nech být, říká.</p>
			<p class="MLP_text ParaOverride-1">Proklaté stavidlo! Jakuba váhá, mazlí se s&#160;vertikálou Mariiny hlavy.</p>
			<p class="MLP_text_bez1radku_-12-0- ParaOverride-1">Teď, když o&#160;ní ví, nemůže Marie dýchat. Jehla jí vstupuje do srdce. Andělský šíp, rozťal lebku, stéká hrdlem a&#160;podmanil si plíce.</p>
			<p class="MLP_text_bez1radku_-12-0- ParaOverride-1">Zbav mě toho, opakuje.</p>
			<p class="MLP_text ParaOverride-1">Jakuba otálí, ostrohlavá Marie jí přesně sedne do dlaně, líbí se jí černá, bílá, zlatá; vlasy, kůže, trn.</p>
			<p class="MLP_text ParaOverride-1">Zbav mě toho, naříká Marie, ať je to cokoliv, a&#160;Jakuba se nad ni konečně nakloní, vezme ji mezi svá ramena a&#160;přitiskne k&#160;prsům. Sevře jehlici v&#160;Mariině týle a&#160;tahá ji ven; první škubnutí ucítí Marie v&#160;palci u&#160;nohy.</p>
			<p class="MLP_text_bez1radku_-12-0- ParaOverride-1">Když jí z&#160;lebky vyjde zářivá špička, rozpláče se úlevou.</p>
			<p class="MLP_text_bez1radku_-12-0- ParaOverride-1">Jakuba se posadí vedle ní, jehlici v&#160;rozevřené dlani.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Jakuba svírá v&#160;rukou počátek mého života, temnotu, ze které jsem vyšla. Vidím, že hlavou jehlice je léviovský dům, to on mi lámal kosti.</p>
			<p class="MLP_text ParaOverride-1">Třpytí se, jako by měl stěny ze skla, a&#160;uvnitř něj Léviové otvírají ústa, nad kuchyňskou židlí planoucí žárovka. Prohlížím si ho a&#160;hledám v&#160;něm sebe. Patřím do něj, vždyť mnou procházel podoben kopí. Dívám se na Léviovy s&#160;přízračnými údky; jsou zaliti v&#160;očku jehly a&#160;pozornost napínají k&#160;tomu, kdo mluví.</p>
			<p class="MLP_text_bez1radku_-12-0- ParaOverride-1">V&#160;domě se nenalézám.</p>
			<p class="MLP_text_bez1radku_-12-0- ParaOverride-1">V&#160;temné jeskyni se nenalézám, vyklouzla jsem z&#160;ní. Nejsem ani v&#160;jejím stínu nebo ve stínu domu. Jakuba to ví a&#160;netrpělivě potřásá rukou, ve které drží jehlici.</p>
			<p class="MLP_text_bez1radku_-12-0- ParaOverride-1">Jsem sama.</p>
			<p class="MLP_text ParaOverride-1">Nemohu tomu uvěřit.</p>
			<p class="MLP_text ParaOverride-1">Jsem sama.</p>
			<p class="MLP_text_bez1radku_-12-0- ParaOverride-1">Nezůstala jsem v&#160;domě, není tu ani stopa po Marii s&#160;vlasy probodenými jehlicí.</p>
			<p class="MLP_text_bez1radku_-12-0- ParaOverride-1">Nejsem v&#160;otcově výstřiku do matčina klína, nejsem v&#160;něm.</p>
			<p class="MLP_text_bez1radku_-12-0- ParaOverride-1">Můj čas se proměnil.</p>
			<p class="MLP_text_bez1radku_-12-0- ParaOverride-1">Opustila jsem hlubokou jámu a&#160;stala jsem se počátkem.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Potom Jakuba opatrně sevře prsty. Hne zápěstím.</p>
			<p class="MLP_text ParaOverride-1">A&#160;hle, za ní truhla plná železného šrotu, království hřebenů a&#160;vlásenek.</p>
			<p class="MLP_text ParaOverride-1">Rozevře dlaň a&#160;mezi špínu a&#160;výpečky z&#160;vlasů pustí Mariinu jehlici.</p>
		</div>
</body>
</html>